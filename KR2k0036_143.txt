# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:25.782925
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百四十三
<pb:KR2k0036_WYG_143-1a>¶
欽定四庫全書¶
欽定日下舊聞考卷一百四十三¶
　　附編(遵化州/)¶
　　(臣/)等謹按遵化舊為縣𨽻順天府康熙十五年以¶
陵寢重地升縣為州乾隆八年又升為直𨽻州以玉田¶
　　豐潤二縣𨽻焉今謹遵¶
定制别為詮次附編京畿各卷後用存其舊至恭建¶
陵寢規制並節年¶
<pb:KR2k0036_WYG_143-1b>¶
謁陵展敬¶
宸章紀述及所司職掌諸典禮備載¶
大清會典¶
大清一統志畿輔通志諸書茲編以順天府屬為斷例¶
　　不&KR0232;叙¶
原遵化縣在州城東一百二十里(明一/統志)¶
　　(臣/)等謹按明志所稱之州指薊州言¶
原遵化古無終地漢屬右北平唐天寳初於此置買馬¶
<pb:KR2k0036_WYG_143-2a>¶
監號監城(清類天文/分野之書)¶
原後唐始置遵化縣(方輿/紀要)¶
原遼重熙中置景州清安軍以縣來屬(遼/史)¶
原宋宣和四年金人以州來歸賜郡名曰灤州軍事(宋/史)¶
原金廢州縣𨽻薊州元因之(方輿/紀要)¶
原縣舊係土城洪武十一年指揮周寳拓城西外地甃¶
以甎萬歴九年總兵戚繼光撤而更築之内外以甓周¶
一千三百五十一丈計六里基廣三十尺髙四尋有半¶
<pb:KR2k0036_WYG_143-2b>¶
堞一千三百四十一為門四東鎮海南時薫西戴京北¶
清漠門樓四東門之北建簪纓樓(遵化/舊志)¶
原縣治在城之東北隅洪武初主簿徐成建萬歴四年¶
知縣事宋仕拓之儒學在縣治西南金正隆三年剏立¶
元大徳元年縣尹盧珪修(同/上)¶
原遵化衛在縣治南洪武十年建東勝右衛在遵化衛¶
西永樂初移建于此忠義中衛在縣治東南永樂初建¶
寛河守禦千户所在縣治南建文二年建(方輿/紀要)¶
<pb:KR2k0036_WYG_143-3a>¶
原遵化驛在戴京門外西南有館有序有門有馬神祠¶
明崇禎二年廢(遵化/舊志)¶
原景州清安軍遵化縣户三千(遼/史)　(原在户版/門今移改)¶
原豐臺嶺在馬蘭峪西去城七十里(遵化/舊志)¶
　　(臣/)等謹按豐臺嶺順治年間¶
賜名鳯臺山康熙二年又封為¶
昌瑞山¶
國家億萬年鍾祥福地也¶
<pb:KR2k0036_WYG_143-3b>¶
原闗山在縣西北五十里以山近邊闗而名(方輿/紀要)¶
原縣西南三十里明月山髙百餘仭上有石穴南北相¶
通穴口望之如明月然又十二里為夾山中有寺曰慈¶
應寺山口有石曰試杵石(名勝/志)¶
原遵化縣小燕口有石如卧牛其上杵迹徧滿名曰試¶
杵石又五里水門口有石如龜形潦水暴至勢苞陵阜¶
而此石依然水上相傳龜沒則有兵(燕山/叢録)¶
原縣南八里有南龍山其北有北龍山兩山相望蜿蜒¶
<pb:KR2k0036_WYG_143-4a>¶
如龍(方輿/紀要)¶
原獨固門一名龍門在縣南十里上合下開開處髙六¶
丈許水自懸厓傾瀉而下觸石成井奔盪之聲轟然若¶
雷(名勝/志)¶
原縣南十七里清風山其山四時蕭颯多風(遵化/舊志)¶
原桃花山在縣南二十五里層峯叠嶂上多桃樹其嶺¶
有塔山下聖水泉旁有石室(同/上)¶
原磨臺山在縣南四十里山髙聳而頂圓如唐(方輿/紀要)¶
<pb:KR2k0036_WYG_143-4b>¶
原靈靈山上有靈靈寺在縣南五十里(遵化/舊志)¶
原山髙九百餘丈為縣境羣山之冠(方輿/紀要)¶
原鐵山在郭東五里小嶺也中㫁若峽山石黝黒毎朝¶
日射峽口一縷如虹石色俱殷(遵化/舊志)¶
原景忠山在城東六十里舊名隂山總兵馬永建三忠¶
祠于山上因更名焉(同/上)¶
補景山舊有二名南為明北為隂髙八里許其隂為鹿¶
兒嶺東為三屯鎮城嘉靖元年總兵馬永建祠其巔以¶
<pb:KR2k0036_WYG_143-5a>¶
奉諸葛武侯及少保岳文兩公為三忠祠取髙山景行¶
之義更名景忠山其下震湖湖中有宛在亭戚都䕶元¶
敬所修也北為長夀祠元敬去鎮鎮人思之搏像於此¶
祀焉(碣石/叢談)¶
原縣東北二十五里五峯山東曰快目南曰瑞雲西曰¶
紅翠北曰虎巖中曰紫葢峯皆崛起(名勝/志)¶
原乳山在縣東北三十里(遵化/舊志)¶
原三臺山在縣東北九十里其山盤曲三層又東北二¶
<pb:KR2k0036_WYG_143-5b>¶
十里為大團亭山山北為小團亭山皆縣境之險要也¶
(方輿/紀要)¶
原野狐山在城西北十七里下有澄潭土人遇旱禱于¶
此(遵化/舊志)¶
原蒲池在郭門西七里廣二里(遵化/舊志)¶
原湧泉湖在縣西南湖不甚廣而泉水澄渟不渴(方輿/紀要)¶
原梨河在縣西南十里源出縣北山谷中舊志云出灤¶
州界流入縣境縣西北有湯河出鮎魚口乂有清水河¶
<pb:KR2k0036_WYG_143-6a>¶
出道溝谷俱流合焉經玉田縣入寳坻縣界㑹于潮河¶
建文三年遼東兵圍遵化燕兵敗之于清水寺橋橋葢¶
在清水河上(同/上)¶
原沽水南出峽岸有二城世謂之獨固門以其藉嶮憑¶
固易為依据兼壁昇聳踈通若門故得是名也(水經/注)¶
原蓮花池在磨臺山金大定間有大龜負鏡出浮池面¶
土人異之建刹名龜鏡(長安/客話)¶
原灤河又名灤江在縣東七十里源出塞外由潘口入¶
<pb:KR2k0036_WYG_143-6b>¶
南經灤州入海宋名郡為灤州以此(遵化/舊志)¶
　　(臣/)等謹按此下二條皆言灤河下流至灤河之源¶
御製灤河濡水源考證釐訂綦詳已恭載熱河志卷内¶
　　兹不複綴¶
原灤河自縣北團亭砦流入内地東南入遷安縣境唐¶
開元二年幽州帥薛訥出檀州擊契丹至灤水山峽中¶
契丹伏兵遮其前後從山上擊之訥大敗即此地也(方/輿)¶
(紀/要)¶
<pb:KR2k0036_WYG_143-7a>¶
原縣北有五里河源自片石谷口流坡谷間數里始合¶
沽河(名勝/志)¶
原遵化縣北四十里温泉浴之愈疥守臣為鑿池受之¶
覆以鉅屋導其流折而左入東院以待仕宦復右折入¶
西院以待騶從復南注為兩池以待行旅使男女異處¶
皆石甃石欄浴者甚便(燕山/叢録)¶
原湯泉在山坡下沸而四出萬歴五年戚大將軍繼光¶
甃石為池深二丈方四尋覆以堂曰九新泉上有寺唐¶
<pb:KR2k0036_WYG_143-7b>¶
貞觀二年建名福泉寺俗呼湯泉寺湯泉如分寧臨川¶
崇仁安寜寜州白厓徳勝闗浪穹宜良鄧州廬陵京山¶
新田皆有其最著者驪山最潔者香谿最熱者遵化(帝/京)¶
(景物/畧)¶
原湯泉自平地湧出浴之可以愈疾上有福泉寺寺迤¶
北即馬蘭峪(長安/客話)¶
(原王衡遊湯泉記泉石門兩山嶻嶪道旁祠漢將軍張/純又二十里為湯  泉在山坡下初漫羡四溢戚將軍)¶
(繼光始甃石為池池正壓九新堂深二丈許廣倍之池/之南穴而下水支委于牆外種荷花一渠淥淨可挹又)¶
<pb:KR2k0036_WYG_143-8a>¶
(溝其北以石承之穿堂而出中堂為簷除甓為小方塘/以上受雨而下引泉客至則設版焉東則銅龍張口噴)¶
(泉甚怒迤行入浴池池之隂有竇蓄寒水浴者時其温/凉之候而啟閉之九新堂後有池如偃月寒水所自出)¶
(也集緱/山)¶
原灅水出右北平俊靡縣王莾之俊麻也世謂之車軬¶
水東南流與温泉水合水出北山溪即温源也魏氏土¶
地記曰徐無城東流温湯即此也其水南流百步便伏¶
流入于地下水盛則通注灅水又東南逕石門峽山髙¶
嶄絶壁立洞開俗謂之石門口漢中平四年漁陽張純¶
<pb:KR2k0036_WYG_143-8b>¶
反殺右北平太守劉政遼東太守楊紘中平五年中郎¶
將孟溢率公孫瓚討純戰于石門大破之(水經/注)¶
原張純與烏桓邱力居等入冦公孫瓚追擊戰于屬國¶
石門大敗之(後漢/書)¶
原按後漢書靈帝本紀但云石門傳則云屬國石門明¶
有兩石門公孫瓚戰地乃遼東屬國之石門也章懷太¶
子注石門山在今營州栁城縣西南通典栁城有石門¶
山非此漁陽之石門水經注誤爾(北平古/今記)¶
<pb:KR2k0036_WYG_143-9a>¶
原石門鎮在薊州東六十里山峽嶄絶壁立于中洞開¶
俗呼為石門口宋宣和五年遼蕭幹敗宋兵于石門鎮¶
遂䧟薊州侵掠燕城為郭藥師所敗幹走死今為石門¶
鎮驛宣徳三年征烏梁海自石門驛出喜峯口是也(方/輿)¶
(紀要哈按烏梁海舊作/兀良  今對音譯改)¶
原明昌元年十月凖布叛内族襄出屯北京㑹羣牧遼¶
徳夀圖卜蘇等據信州叛衆號數十萬逺近震駭襄閑¶
暇如平日人心乃安初襄之出鎮也至石門鎮密謂僚¶
<pb:KR2k0036_WYG_143-9b>¶
屬曰北部犯塞奚足慮苐恐姦人乘隙而動北京近地¶
軍少當預為之備即遣官發上京等軍六千至是果得¶
其用(金史本傳蘓按凖布滿洲語提撕也舊作阻䪁今/譯改圖卜  姓也舊作陁鎖從八旗姓譜改正)¶
補石門驛在山㘭壘石作小城民居二百餘家驛庭有¶
古槐四五樹(薊旋/録)¶
原石門峽有石將軍在峽西崖髙三丈(名勝/志)¶
(原儲巏石門詠石將軍詩淚精爽千年䕶石門晩風黄/葉亂山村時危暗灑英雄  貌古全無斧鑿痕故壘夜)¶
(嘶惟石馬老兵秋酻只匏樽望夫多少/山頭婦不似將軍殿塞垣  柴墟集)¶
<pb:KR2k0036_WYG_143-10a>¶
原綿梨出遵化之石門(湛然居/士集)¶
(原耶律楚材和陳秀玉綿梨詩我石門九月西風髙綿/梨萬樹金垂梢清谿千里攜贈  藤筐乍發香盈包縹)¶
(葉紫條生拔俗夜光安可同魚目文園/消渴正難禁齒嚼寒氷劚香玉  同上)　(以上二條原/在物産門今)¶
(移/改)¶
原平安城在縣西南五十里周圍五里相傳唐太宗征¶
遼遘疾經此旋愈故名(名勝/志)¶
原縣西南平安城及沙河舖湧泉湖韭菜溝上素河下¶
素河皆利于耕屯處也(潞水/客譚)¶
<pb:KR2k0036_WYG_143-10b>¶
原鐵冶厰在縣治東南六十里城小而堅元時置冶砂¶
坡谷正統三年移此(遵化/舊志)¶
原遵化鐵厰永樂年間在砂坡谷開設宣徳中遷松棚¶
谷正統年遷白冶莊去縣可八十里又二十里則邊牆¶
矣爐有神元之爐長康侯也康當爐四十日而無鐵懼¶
罪欲自經二女勸止之因投爐而死衆見其飛騰光&KR0395;¶
中若有龍隨而起者頃之鐵液成元封其父為崇寜侯¶
二女稱金火二仙姑至今祀之其地原有龍潛于爐下¶
<pb:KR2k0036_WYG_143-11a>¶
故鐵不成二女投下龍驚而起焚其尾時有禿龍見焉¶
(春明夢/餘錄)¶
原元時遵化縣民康小二為官鑄鐵不鎔費薪炭無數¶
主者將治之康有二女恐父獲罪俱祝天投入冶中鐵¶
應時鎔共見二女隨烟熖上升事聞勅為金火二仙姑¶
至今鐵冶祀之(燕山/叢録)¶
原正統元年十一月復遵化縣舊鐵冶冶自永樂間開¶
設上即位詔書停罷至是行在工部奏復之(明英宗/實録)¶
<pb:KR2k0036_WYG_143-11b>¶
原正統初上諭工部軍器之鐵止取足於遵化不必江¶
南收買後復命虞衡司官主之則國初諸官冶雖廢遵¶
化鐵礦尚足供工部之用也(春明夢/餘錄)　(以上二條原在/物産門今移改)¶
補遵化縣工部分司在縣東六十里鐵厰中永樂間俱¶
以各衛指揮領其事宣徳末始委虞衡司官董之(明名/臣經)¶
(濟/録)¶
原遵化鐵罏深一丈二尺廣前二尺五寸後二尺七寸¶
左右各一尺六寸前闢數丈為出鐵之所俱石砌以簡¶
<pb:KR2k0036_WYG_143-12a>¶
干石為門牛頭石為心黒砂為本石子為佐時時旋下¶
用炭火置二韝扇之得鐵日可四次石子産于水門口¶
色間紅白畧似桃花大者如斛小者如拳擣而碎之以¶
投于火則化而為水石心若燥砂不能下以此救之則¶
其砂始銷成鐵生鐵之煉凡三時而成熟鐵由生鐵五¶
六煉而成鋼鐵由熟鐵九煉而成其罏由微而盛而衰¶
㝡多至九十日則敗矣(春明夢/餘録)　　(此條原在物/産門今移改)¶
原鹽城在縣北唐守捉城也唐志出薊州雄武軍東北¶
<pb:KR2k0036_WYG_143-12b>¶
行百二十里至鹽城守捉又東北渡灤河或以為即漢¶
滑鹽縣恐誤(方輿/紀要)¶
原大悲閣在城中髙十尋榜曰䕶國仁王佛壇相傳建¶
自六朝元至大元年修(遵化/舊志)¶
(原謝榛登遵化閣詩盡凌虚樓閣鬱崔嵬四望青山宿/霧開日上海闗邊色  天連沙漠鴈聲來仲宣賦就千)¶
(年事張載銘成一代才懷古不堪空佇/立秋風吹鬢放歌回  四溟山人集)¶
原廣慧寺在城西南宣徳年建(遵化/舊志)¶
原五峯山有雲昌寺遼重熙中僧志紀重修更名禪林¶
<pb:KR2k0036_WYG_143-13a>¶
寺山半懸石曰鷄鳴石取小石扣之作羣鷄聲(同/上)¶
原遵化禪林寺前龍潭嘗有毒龍居之時為民害金世¶
寺僧龍勝奴持水之潭側祝之龍遂飛去(燕山/叢録)¶
原鍾山觀在縣治東(明一/統志)¶
補遵化縣有般若寺(元崇圓/寺碑隂)¶
(補嘉靖元年正月遵化童子梅楨昧爽入塾道經城隍/廟前忽狂風起楨以手掩面被風頃刻吹至三屯營蘆)¶
(兒嶺久之乃蘇語人去家六十里矣家中驚懼有傳者/至攜歸袖内詩經國風篇有神書硃字三行人不能辨)¶
(楨後為貢士二碣石叢談運不繼臺兵丁科周得勝等/補崇禎戊辰  月薊鎮糧)¶
<pb:KR2k0036_WYG_143-13b>¶
(倡亂各營推科為難首分五營而陳由喜峯路至白羊/谷與臺兵為一營由太平路至漢兒莊與宣武營為一)¶
(營由洪山口至潘家口與駐防營及臺兵為一營由羅/文口合東遊營與神器營暨民壯為一營馬蘭路先立)¶
(一營屯遵化城西三月六日俱至五里橋合一大營黄/崖一軍最後亦來料乃主中軍十行一小帥振鐸秉枹)¶
(十旌一大帥環甲拱稽為五花陣甲士數萬攻城予聞/變單車詣其營呼亂兵諭之曰爾等為飢所廹至此吾)¶
(不忍遽加誅當給三月糧速歸汛地軍中歡聲如雷各/羅拜共設誓歸伍適京運至給諸軍然尚未抜砦十五)¶
(日獲科等九名聞于朝/得㫖正法  定譁兵畧)¶
　　(臣/)等謹按以上各條係遵化州¶
欽定日下舊聞考卷一百四十三¶
#+PROPERTY: JUAN 卷一百四十三舉正
<pb:KR2k0036_WYG_143-14a>¶
欽定日下舊聞考卷一百四十三舉正¶
　啟閉原書閉訛作開今改(王衡遊湯/泉記條)¶
　明昌元年十月原書十字下脫月字今據金史本傳¶
　増(石門/鎮條)¶
　¶
　¶
　¶
　¶
<pb:KR2k0036_WYG_143-14b>¶
　¶
　¶
　¶
　¶
　¶
　¶
　¶
欽定日下舊聞考卷一百四十三舉正¶
