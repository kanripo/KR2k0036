# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:22.850783
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷十七
<pb:KR2k0036_WYG_017-1a>¶
欽定四庫全書¶
欽定日下舊聞考卷十七¶
　國朝宫室(九/)¶
建福宫後為恵風亭又北為¶
静怡軒(宫國朝/  史)¶
　　(臣/)等謹按¶
静怡軒内額曰與物皆春聨曰雨潤湘簾苑外青巒飛¶
　　秀風披錦幙堦前紅葯翻香¶
<pb:KR2k0036_WYG_017-1b>¶
静怡軒西室額曰四美具其屏間為¶
御書視聽言動思五箴室後聨曰墨壺琴薦相先後舊¶
　　詠新裁自品評又聨曰蘭殿藹晴暉爐烟結翠芝¶
　　宫呈秀采砌草舒芳¶
乾隆七年¶
御製静怡軒晩對雨詩　不辨鳯城漏如聞金戺琴楣¶
欄滌暑氣花木沃芳心延爽試風袂迷歸亂晩禽詞臣¶
已退食玫陛獨清吟¶
<pb:KR2k0036_WYG_017-2a>¶
乾隆三十一年¶
御製静怡軒詩　插架有書函與稽夙所耽心怡非外¶
騖神静得深探元化化無跡熙春春未酣棚梅不攻火¶
發却後江南(庭前梅樹二株不事薰□祇/以旃棚護之已蓓蕾而未花)¶
又¶
御製静怡軒梅花詩　暮春已過望墀梅開始盛試披¶
羣芳譜奚詮花月令設曰南北戒暄寒候殊應審然此¶
更北當無紅紫競况兹桃杏謝節氣非不正我為思其¶
<pb:KR2k0036_WYG_017-2b>¶
故冬月盆樁靚留此鬬韶妍欲擅江鄉勝¶
乾隆三十三年¶
御製静怡軒摘梅詩　盆梅開太盛摘使樹頭稀已喜¶
香盈嗅兼資色綻肥(花太盛則枝頭含苞者色轉篤/間摘去之新開之朶益肥潤)文¶
殊净文榻天女滿天衣户外飄飄者疑從手裏飛¶
乾隆四十四年¶
御製題静怡軒　意静則身怡文軒並得之一時兹避¶
暑两嵗未言詩(丁酉戊戌两年/此間皆未題詠)紗牖風輕送石階旭漸¶
<pb:KR2k0036_WYG_017-3a>¶
移當年結搆意孤矣不堪思(静怡軒建福宫後之寢室/也未能遂予葺搆初意迴)¶
(思悵然詳見/建福宫詩註)¶
　　(臣/)等謹按¶
静怡軒¶
御製詩謹繹有闗紀述事實者恭載卷内餘不備録¶
静怡軒後為慧曜樓樓西為吉雲樓(宫國朝/  史)¶
　　(臣/)等謹按吉雲樓内聨曰吉雲垂大地慈鏡照諸¶
　　天樓下額曰如是室聨曰華海澄明性源離色相¶
<pb:KR2k0036_WYG_017-3b>¶
　　法鈴朗徹覺地了聲聞¶
吉雲樓西為¶
敬勝齋(宫國朝/  史)¶
　　(臣/)等謹按¶
敬勝齋閤上額曰旰食宵衣聨曰㸔花生意蕊聽雨發¶
　　言泉閣下西室額曰性存聨曰致虛涵白室式古¶
　　凜丹書¶
敬勝齋閣之西額曰德日新聨曰牙籖披古鑒香篆引¶
<pb:KR2k0036_WYG_017-4a>¶
　　澄懐其庭中垣門上東向恭鐫¶
御書額曰朝日暉其東山石上恭勒¶
御題曰飛扁¶
乾隆二十五年¶
御製敬勝齋詩　君道典謨備始終惟一欽丹書爰取¶
義白室此為箴常有圖書伴如承師保臨凛乎朽索喻¶
逸豫敢萌心¶
　　(臣/)等謹按¶
<pb:KR2k0036_WYG_017-4b>¶
敬勝齊¶
御製詩恭載首見之篇餘不備録¶
敬勝齋垣西為碧琳館(宫國朝/  史)¶
　　(臣/)等謹按碧琳館東向樓上額曰静中趣聨曰參¶
　　得王䝉皴法寫將杜甫詩情又聨曰與物皆春花¶
　　木四時呈麗景抗心希古圖書萬軸引清機又左¶
　　聨曰軒墀饒秀潤書史足吟哦右聨曰味道研精¶
　　義隨時愛景光樓下聨曰素心悦澹泊勝托惟静¶
<pb:KR2k0036_WYG_017-5a>¶
　　虛又曰忩意包涵畫天容醖釀春¶
乾隆十七年¶
御製碧琳館三首　疊石為假山植檜稱温樹咫尺蘭¶
戺間縹緲蓬壺趣雕繪詎足尚澹泊素所慕可以貯琴¶
書遐心期古遇户外響輕風琅玕奏韶濩　佳景足一¶
忩新名恰當可奚事建章宫門户千萬夥漏報出花鐘¶
篆裊沉檀火後樂惟同民先憂益厪我永言惸獨哀豈¶
啻富人哿　殷懐周海㝢深居敢宴盤寸隂信不假萬¶
<pb:KR2k0036_WYG_017-5b>¶
幾焉有閒輕裘念鶉結玉食軫糲餐聖狂别罔克朝夕¶
凜惕乾肯堂勵方來保此磐石安¶
乾隆三十二年¶
御製碧琳館詠竹詩　幾个雲忩外仙家自有家風敲¶
鳴鳯管雪燦鏤瓊華寫色偏宜淡論情好在遐晦翁精¶
理學餐吐也稱嘉(朱子步虚詞有餐/吐碧琳華之句)¶
　　(臣/)等謹按碧琳館¶
御製詩謹繹有闗紀述事實者恭載卷内餘不備録¶
<pb:KR2k0036_WYG_017-6a>¶
碧琳館南為妙蓮華室(宫國朝/  史)¶
　　(臣/)等謹按妙蓮華室内聨曰青蓮法界本清浄白¶
　　毫相光常滿圓又聫曰轉諦在語言而外悟機得¶
　　真實之中¶
妙蓮華室南為凝暉堂(宫國朝/  史)¶
　　(臣/)等謹按凝暉堂聫曰十二靈文傳寳炬三千浄¶
　　土蔭慈雲其南室額曰三友軒¶
乾隆十二年¶
<pb:KR2k0036_WYG_017-6b>¶
御製題三友軒　三友之名始宣尼直諒多聞益徳資¶
香山取譬琴詩酒放達繄非予所師獨有玉局稱正見¶
直號植物松竹梅(叶/)名稱義元隠未發我將觸𩔖引伸¶
之蒼松自具直之性梅傳春信諒也宜摐金敲玉時多¶
聞妙喻舍竹其復誰奚待結契霜雪裏天然同徳聲應¶
隨寓意於物有竒遇名蹟厯厯琳琅披十八公的雲西¶
筆海粟長賦留雄辭君子林稱真定論國子博士小篆¶
題更愛梅事合元宋小清秘物傳今斯㨂金集狐有如¶
<pb:KR2k0036_WYG_017-7a>¶
是自天合也非人為甞鼎一臠足味道况斟雉膏道可¶
知箧藏書室識寳重忩外延客霜其眉千株一穗翩左¶
右(二語用/蘓詩)是一是二誰然疑因蘓溯孔志未逮髙山景¶
仰深長思¶
乾隆三十三年¶
御製三友軒詩　喬松恒落落新筍已亭亭雖是梅子¶
候無妨通體馨允宜詩著句况有畫傳形(軒中弆曹知/白十八公圗)¶
(元人君子林圖宋元梅花合卷因/以命名而忩外亦植松竹梅三種)即景思三益堪為砥¶
<pb:KR2k0036_WYG_017-7b>¶
錫型¶
　　(臣/)等謹按三友軒¶
御製詩謹繹有闗紀述事實者恭載卷内餘不備録¶
凝暉堂之前為¶
延春閣北與¶
敬勝齋相對(宫國朝/  史)¶
　　(臣/)等謹按¶
延春閣内南靣額曰惠如春聫曰瑶堦鶴繞三株樹玉¶
<pb:KR2k0036_WYG_017-8a>¶
　　宇鸞鳴九子鈴又聫曰玉砌風清五色祥光連棟¶
　　宇銅籖晝静四時佳氣集蓬壺¶
東室門上額曰清華¶
西室門上額曰朗潤¶
東次室聫曰四序調和懐育物萬幾清暇愛攤書東面¶
　　室内額曰潔素履聫曰山水之間發清響古今以¶
　　上多同人¶
右室聫曰拂濫露濃晴樹濕捲簾風細落花香西靣額¶
<pb:KR2k0036_WYG_017-8b>¶
　　曰静觀自得聫曰閒為水竹雲山主静得風花雪¶
　　月權又聨曰燕賀鶯遷樂意相闗禽對語蘭芽桂¶
　　蕊生香不斷樹交花¶
左室額曰芝田¶
右室額曰蘭畹二層樓上額曰澄懐神自適聫三一曰¶
　　吟情逺寄青瑶障悟境微參寳篆香一曰春藹簾¶
　　櫳氤氳觀物妙香浮几案瀟灑暢天和一曰緑水¶
　　亭前羅帶繞碧山牕外畫屏開¶
<pb:KR2k0036_WYG_017-9a>¶
最上樓額曰俯暢羣生¶
延春閣之西門上¶
御題石刻南向者曰含象北向者曰懷芬閣前疊石為¶
　　山上結亭曰積翠山左右有竒石西曰飛來東曰¶
　　玉玲瓏山之西穿石洞而南洞口恭勒¶
御題曰鷲峯南有静室東向額曰玉壺氷又額曰鑑古¶
　　聫曰湘管摛新會芸編發古香折而南有聨曰地¶
　　學蓬壺心自逺身依泉石興偏幽又聫曰竒石盡¶
<pb:KR2k0036_WYG_017-9b>¶
　　含千古秀好花長占四時春其上有樓供大士像¶
　　聫曰智珠不斷恒河界明鏡長懸兠率邉又聫曰¶
　　流水如有意髙雲共此心¶
乾隆七年¶
御製延春閣對雪詩　天衣靉靆羃寒原詰旦瓊霙集¶
瓦鴛望去玉龍猶夭矯舞來銀鳯正聨鶱含毫裁句端¶
溪潤引火烹茶古鼎温卜麥樂餘憂更繼誰家茅屋凍¶
鴟蹲¶
<pb:KR2k0036_WYG_017-10a>¶
乾隆三十年¶
御製正月十一日延春閣恭奉¶
皇太后觀燈即事詩　年年御苑¶
賞花釭兹近南巡啓蹕幢節卜齋前迎¶
鳯馭(以明日始值云/  祈穀大齋)月先望夕麗天杠蘭珍百品羅瓊¶
几華燭千行照綺忩高閣延春春信遞駢供¶
慈豫啿祺厖¶
乾隆三十一年¶
<pb:KR2k0036_WYG_017-10b>¶
御製延春閣牡丹詩　雨中牡丹對春過恰延春得意¶
有多態通身無㸃塵髙松宜作伴羣卉那堪倫自愛清¶
香遞何須睡鴨陳¶
　　(臣/)等謹按¶
延春閣¶
御製詩謹繹有闗紀述事實者恭載卷内餘不備録¶
乾隆二十三年¶
御製賦得玉壺氷　玉壺愔愔嘉夜長華鐙蘭燄氷為¶
<pb:KR2k0036_WYG_017-11a>¶
光箕風畢雨此清暇潑墨摛毫復静忙申申緩箭渴烏¶
水銅瓶芳遞梅花蕊輕裘温室不知寒無易由言吾過¶
矣¶
乾隆三十四年¶
御製賦得玉壺氷　精廬玉壺似内外映空澄豈必買¶
其酒(用司空□/詩品意)真如在以氷瓊葩紛纈瓣瑶岫迥添層¶
漫慮餘寒峭蜃忩正可慿¶
　　(臣/)等謹按玉壺氷¶
<pb:KR2k0036_WYG_017-11b>¶
御製詩謹繹有闗紀述事實者恭載卷内餘不備録¶
月華門之西相對者為¶
遵義門門西向南者為¶
養心門中為¶
養心殿(宫國朝/  史)¶
　　(臣/)等謹按¶
養心殿為¶
皇上宵旰寢興之所凡辦理庻政召對引¶
<pb:KR2k0036_WYG_017-12a>¶
見視¶
乾清宫殿内恭懸¶
世宗憲皇帝御書額曰中正仁和¶
寳座屏上¶
皇上御書聫曰保泰常欽若調元益懋哉¶
東暖閣内¶
御書¶
聖祖仁皇帝聖訓曰天下之治亂休咎皆係于人主之¶
<pb:KR2k0036_WYG_017-12b>¶
一身一心政令之設必當逺慮深謀以防後悔周詳籌¶
度計及乆長不可為近名邀利之舉不可用一己偏執¶
之見採羣言以廣益合衆志以成城始為無偏無黨之¶
道孝者百行之原不孝之人斷不可用義者萬事之本¶
不義之事必不可為孝以立身義以制事無是二者雖¶
君臣父子不能保也又¶
御書¶
世宗憲皇帝聖訓曰敬¶
<pb:KR2k0036_WYG_017-13a>¶
天法¶
祖勤政親賢愛民擇吏除暴安良勿過寛柔勿過嚴猛¶
同氣至親實為一體誠心友愛休戚相闗時聞正言日¶
仃正事勿為小人所誘勿為邪説所惑¶
祖宗所遺之宗室宜親國家所用之賢良宜保自然和¶
氣致祥綿¶
宗社萬年之慶¶
東暖閣下聫曰憂其所可恃懼其所可矜後室門上額¶
<pb:KR2k0036_WYG_017-13b>¶
　　曰記所託聫曰汲古得修綆守道無異營又聨曰¶
　　書圃禮園無斁好甌香研净有餘清東室為¶
寢宫西室額曰¶
隨安室聫曰無不可過去之事有自然相知之人西南¶
　　室額曰明忩¶
西暖閣内恭懸¶
世宗憲皇帝御書額曰勤政親賢聫曰惟以一人治天¶
　　下豈為天下奉一人¶
<pb:KR2k0036_WYG_017-14a>¶
御製養心殿銘　人心惟危在閑其邪道心惟微在培¶
其芽其閑其培皆所為養撡存舍亡毋須臾放有如時¶
雨沃此寸田大公順應動直静專動匪憧憧静匪寂寂¶
矧其為君更宜乾愓一念之善百禩䝉庥一念之惡萬¶
姓貽憂飬之之方存誠主敬克己復禮外王内聖孰本¶
孰末外由内施任重道逺責萃君師朶殿崇崇顧名思¶
義作此銘辭永訓後世¶
御製飬心殿四箴(有序/)　我¶
<pb:KR2k0036_WYG_017-14b>¶
皇考聖訓曰敬¶
天法¶
祖勤政親賢事止四端義該萬理自古帝王莫不守此¶
以治違此以亂予小子踐阼以來平旦莊誦惟日孜孜¶
畏與年長㑹隨時觸爰集經書成句衍義綴辭各得十¶
六韻入目警心既因自勵亦以昭示來兹　皇矣¶
上帝(詩/)鑒觀四方(詩/)昭假于下(詩/)赫赫明明(詩/)惟聖時¶
憲(書/)承¶
<pb:KR2k0036_WYG_017-15a>¶
天而時行(易/)終日乾乾夕愓若(易/)無怠無荒(書/)畏¶
天之威(詩/)勅¶
天之命(書/)不顯亦臨(詩/)俾爾彌爾性(詩/)惟予一人(書/)曷¶
其奈何弗敬(書/)敬勝怠者吉義勝欲者從(國語/)日日新¶
又日新(禮記/)清明在躬(禮記/)無然畔援無然欣羡(詩/)昭¶
升於上(書/)在止於至善(禮記/)先¶
天而¶
天勿違後¶
<pb:KR2k0036_WYG_017-15b>¶
天而奉¶
天時(易/)我不敢知(書/)我其夙夜(詩/)念兹在兹(書/)&KR0502;愓惟¶
厲(書/)安而不忘危(易/)於緝熙(詩/)永言配命(詩/)弼我丕丕¶
基(書/)　(右敬箴/  天)　明明我¶
祖(書/)既受¶
帝祉(詩/)我來自東(詩/)永清四海(書/)之綱之紀(詩/)惟民所¶
止(詩/)無忝¶
皇祖(詩/)奉¶
<pb:KR2k0036_WYG_017-16a>¶
先思孝(書/)作樂崇徳(易/)肅肅在廟(詩/)春禘秋嘗(禮記/)思¶
其所樂(禮記/)¶
聖有明訓(書/)如日月之照臨(書/)式如玊式如金(左傳/)布¶
在方策(禮記/)罔有不欽(書/)峻命不易(書/)遺大投艱於我¶
身(書/)如親聽命(禮記/)罔不惟徳之勤(書/)曰仁與義(易/)迭¶
用柔剛(易/)一張一弛(禮記/)不愆不忘(詩/)民可近不可下¶
(書/)無教逸欲有邦(書/)夙興夜寐(詩/)其爾典常(書/)啓佑我¶
後人(書/)俾爾熾而昌(詩/)　(右法箴/  祖)¶
<pb:KR2k0036_WYG_017-16b>¶
天行健(易/)聖人則之(易/)克綏厥猷惟后(書/)一日二(日/)萬¶
幾(書/)罔遊於逸(書/)庻績咸熙(書/)曰予一人(禮記/)昧爽丕¶
顯(左傳/)與公卿大夫共飭國典(禮記/)考禮正刑一徳(禮/)¶
(記/)無敢不善(書/)夙夜匪懈(詩/)敷政優優(詩/)惟㡬惟康(書/)¶
斯謀斯猷(書/)執事有恪(詩/)亦又何求(詩/)百工熙哉(書/)我¶
獨不敢休(詩/)綱紀四方(詩/)維皇作極(書/)先之勞之(論語/)¶
不遑暇食(書/)念之哉(書/)業廣惟勤(書/)勤則不匱(左傳/)時¶
乃日新(書/)承¶
<pb:KR2k0036_WYG_017-17a>¶
天之道(禮記/)純亦不已(禮記/)政貴有恒(書/)慎終如始(書/)¶
(右勤/政銘)　粤若稽古(書/)明四目達四聰(書/)論道經邦(書/)¶
謂之三公(周禮/)三事大夫(詩/)百辟卿士(詩/)宣力四方(書/)¶
以佐天子(詩/)惟后非賢不乂(書/)其惟吉士(書/)寤寐求之¶
(詩/)任賢勿貳(書/)靖共爾位(詩/)期予于治(書/)自朝至于日¶
中昃(書/)晝(日/)三接(易/)若涉淵氷(書/)用汝作舟楫(書/)臣哉¶
鄰哉(書/)尚克相予(書/)予其敷心腹腎腸(書/)出入自爾師¶
虞(書/)假以溢我(詩/)我應受之(詩/)用勱相我國家(書/)邇可¶
<pb:KR2k0036_WYG_017-17b>¶
逺在兹(書/)人亦有言(詩/)惟治亂在庻官(書/)所寳惟賢(書/)¶
惟一徳一心(書/)欲至于萬年(書賢右/親  箴)¶
乾隆四年¶
御製飬心殿古榦梅詩　為報陽和到九重一枝紅綻¶
暗香濃亞盆漫憶辭東嶠作友何須倩老松鼻觀叅來¶
諳斷續心機忘處對舂容林椿妙筆林逋句却喜今朝¶
次苐逢¶
乾隆十年¶
<pb:KR2k0036_WYG_017-18a>¶
御製養心殿碧桃樹詩　芳姿拈詠感無端露井依依¶
豓未殘九十韶華都過也尚携春色待人㸔¶
乾隆三十一年¶
御製飬心殿齋居詩　已過立夏節孟夏倐將臨曦影¶
下堦去紗紋上牖深(宫殿於立夏後紙忩/内上紗櫺俗名替忩)晝長餘有暇¶
古史繹堪尋好樂真無射惟斯足飬心¶
乾隆三十四年¶
御製新正飬心殿詩　内殿兹宵旰寸陰復分陰流年¶
<pb:KR2k0036_WYG_017-18b>¶
值理紀韶祉迓來臨庻績願咸熙益慎亹酌斟三白幸¶
已逢(農諺正月見三/白田公笑嚇嚇)六花兆其諶祈年昔猶昔勤政今¶
斯今敢云此為勞此即是飬心¶
又¶
御製飬心殿即事詩　膏雨頻霑灑首夏誠清和日照¶
弗炎騰風送致爽過彤殿豈閒居魁卷閱如何(讀卷官/以擬定)¶
(殿試前列十卷進呈細為披閲原擬第一卷頌語過多/不及第二卷之切實因對易之其原擬第三卷意稍薄)¶
(弱抑之第四而擢原擬之第八為第三就所見/評隲先定甲乙然後拆名引見此新定例也)藻繢非¶
<pb:KR2k0036_WYG_017-19a>¶
所尚敷陳在所羅就此獲者搜慮彼失者多籲俊期真¶
材吾寧取揣摩¶
乾隆三十六年¶
御製飬心殿對雨作(五月初/七日)　曉晴卓午忽生雲隠隠¶
雷聲自逺磤纔覺微凉㡬㸃落遂催急陣亂絲棼甎鋪¶
平磩潦易積瓦滑琉璃瀑早聞(宫中庭院皆鋪甎上承/石砌即小雨亦難滲易)¶
(積而屋瓦琉璃質性滑澤雨輒垂溜是日霑甫二寸已/覺簷牙注流地面浮水非若御園之土階素瓦必待急)¶
(&KR1204;優膏方/成而象也)曾未逾時勢消散祇為嗟惜那為欣¶
<pb:KR2k0036_WYG_017-19b>¶
乾隆三十八年¶
御製仲春養心殿詩　祈春典學两俱應為是還宫禮¶
敬承依例彤扉弆仙木(宫門門神春聫例於/二月初三日收庫)更當青瑣¶
徹華燈閙將半月翻欣静閒勅萬㡬敢忘競正值金川¶
攻要寨問郵中夜每頻興¶
又¶
御製夏日養心殿齋居詩　祭重躬親毎朂予深沉彤¶
殿暑全祛雖然長夏渾忘夏縱不遷居亦肅居(夏至致/齊雖不)¶
<pb:KR2k0036_WYG_017-20a>¶
(御齋宫而儼恪之忱則與有/事    南郊之齋肅無異也)風帶凉知雨所致他應霑¶
愧此仍虛(早間㣲雨後風來頗凉知他處必有渥/霑甘&KR1204;者而此地僅濡霢霂為之恧然)萬幾¶
云暇忙猶在㸃勘新增四庫書(時詞臣勘校永樂大典/擇其可以刋行者按四)¶
(庫先繕十數種以/進足供幾餘檢閲)¶
又¶
御製飬心殿對雨詩　明始御齋宫兹仍居内殿(凡大/齊前)¶
(二日宿宫内齋宫前一/日詣  壇内齋宫駐宿)勅政亦云畢憩躬值清晏未末¶
申之初西北升雲片轟砉乍鼓雷煜霅欻飛電倏忽黯¶
<pb:KR2k0036_WYG_017-20b>¶
天中急霔落銀箭鴛瓦易為溜簷齒喧鳴徧須臾過雨¶
陣朗霄夕陽絢于澤豈辭多農况適親見䖍䖍祝時和¶
粥粥承¶
天眷¶
乾隆三十九年¶
御製飬心殿對雨詩　傍申西北又雲生倐晦遥聞雷¶
鼓聲未甚鳴微鳴以雨其來速去速而晴琉璃滑霤垂¶
泉響平磩堅墀積水明(宫中琉璃瓦最滑故簷溜易垂/而甎墀堅厚尤易積水不足為)¶
<pb:KR2k0036_WYG_017-21a>¶
(優霈之/徴也)分寸弗成定何益不能為慰祗為怦¶
乾隆四十二年¶
御製養心殿晩坐對細雨詩　逾月晴既乆傍晩雨方¶
細夏雲時聚散總未滂沱致徃來道途間¶
安行荷¶
天賜然實望慮并(前月恭奉農田聖母梓宫至慮途泰/東陵其時    雖漸望澤又    中)¶
(遇雨舁奉稍稽两難為情仰頼告上蒼賜佑啓程後/連日晴和遄行安吉及  山陵  備祇奉    神牌)¶
(回京亦因道路晴乾略無阻滯今/則    升祔禮成惟一意盻雨矣)方寸两難置¶
<pb:KR2k0036_WYG_017-21b>¶
大禮今已成一意厪農事待澤亟斯時優霈庻其遂¶
乾隆四十三年¶
御製夏日養心殿詩　視朝雖常例有如愛禮羊避熱¶
而弗行是即怠之方怠則吾豈敢長(上/聲)年益自蘉都城¶
烟火多紫禁圍紅墻固皆足致炎未若園居良園居且¶
為愧暫熱庸何傷薰風來殿閣亦自生微凉近政撫蘭¶
亭即景玩詞方(近復臨董其昌所倣栁公權書蘭亭詩/卷命工摹勒上石因殿閣㣲凉有㑹公)¶
(權聨句/詩意)¶
<pb:KR2k0036_WYG_017-22a>¶
乾隆四十四年¶
御製養心殿晩坐詩　又當冬季還宫候迴憶徃時意¶
惘然旬日問¶
安從此罷(向年九月杪還宫後每閲旬餘必詣暢春園/問    安一次駐御園數日而囘直至仲冬)¶
(月遂不萬夀前十餘日恭奉惟増慈駕囘/宫    復徃御園廻憶曩事    感悵)三年如幻忽¶
其遷登秋暘雨多逢若(今嵗各省雨暘時若西成均獲/豐稔而畿輔及近京諸省秋收)¶
(後透雨頻霑於/宿麥尤為有益)出治剛柔敢用偏厪念豫工尚稽就黄¶
流䖍祝順歸川(阿桂等昨奏引河開放後流勢極暢廿/二三日為西北風所阻畧覺緩滯風息)¶
<pb:KR2k0036_WYG_017-22b>¶
(仍然暢行深處尚有水一丈餘尺連日趕𦂳進埽今順/黄壩南北相距口門僅十餘丈若無風阻可冀速蕆要)¶
(工以此盼望合/龍喜信尤切)¶
　　(臣/)等謹按¶
飬心殿¶
御製詩謹繹有闗紀述事實者恭載卷内餘不備録¶
乾隆二十九年¶
御製隨安室八韻(在飬心殿/東暖閣内)隨遇得居安飬心左序端¶
檢身若不及容膝已為寛志與青年異(此子在青宫時隨/即以名室盖取)¶
<pb:KR2k0036_WYG_017-23a>¶
(所過而安之義今/則異曩日之志矣)題斯觸處觀(御園及行宫書室率題/此額猶弗忘昔之意也)¶
敢求一已逸實覺萬民難為是勤宵旰因之叶燠寒祈¶
年無間意望雨或忘餐驕否(有/韻)泰艱致今非昔所歡循¶
名如責實赩爾祗三歎¶
乾隆八年¶
御製明忩詩　冬日誠衰日三餘樂嵗餘晏温浮碧網¶
遲麗度朱疏把卷忘言處𠲒毫得句初太康古有戒俯¶
仰惜居諸¶
<pb:KR2k0036_WYG_017-23b>¶
　　(臣/)等謹按¶
飬心殿内隨安室明忩¶
御製詩皆恭載首見之篇餘不備錄¶
養心殿西室為¶
三希堂(宫國朝/  史)¶
　　(臣/)等謹按¶
三希堂額為¶
御題有¶
<pb:KR2k0036_WYG_017-24a>¶
御製三希堂記聨曰懐抱觀古今深心託毫素並¶
御書¶
御製三希堂記　内府秘笈王羲之快雪帖王獻之中¶
秋帖近又得王珣伯逺帖皆希世之珍也因就飬心殿¶
温室易其名曰三希堂以藏之夫人生千載之下而考¶
古論世於千載之上嘉言善行之觸於目而㑹於心者¶
未甞不慨然增慕思與其人揖讓進退於其間羲之清¶
風峻節故足尚即獻之亦右軍之令子也而王珣史稱¶
<pb:KR2k0036_WYG_017-24b>¶
其整頽振靡以亷恥自許彼三人者同族同時為江左¶
風流冠冕今其墨跡經數千百年治亂興衰存亡離合¶
之餘適然㑹萃於一堂雖豐城之劍合浦之珠無以踰¶
此子墨有靈能不暢然蹈忭而愉快也耶然吾之以三¶
希名堂者亦非僅為藏帖也昔聞之蔡先生名其堂曰¶
二希其言曰士希賢賢希聖聖希天或者謂予不敢希¶
天余之意非若是也甞慕希文希元之為人故曰二希¶
予甞為之記矣但先生所云非不敢希天之意則引而¶
<pb:KR2k0036_WYG_017-25a>¶
未發予惟周子所云固一貫之道夫人之所當勉者也¶
若必士且希賢既賢而後希聖已聖而後希天則是教¶
人自畫終無可至聖賢之時也孟子曰盡其心者知其¶
性也知其性則知天矣人人有盡心知性之責則人人¶
有希聖希天之道此或先生所云非不敢希天之意乎¶
希希文希元而命之曰二希古人記興名物以誌弗忘¶
之意也則吾今日之名此堂謂之為希賢希聖希天之¶
意可慕聞之先生之二希而欲希聞之之希亦可即謂¶
<pb:KR2k0036_WYG_017-25b>¶
之王氏之帖誠三希也亦可若夫王氏之書法吾又何¶
能贊一辭哉¶
西暖閣後北接後軒三楹東為¶
無倦齋為¶
長春書屋(宫國朝/  史)¶
　　(臣/)等謹按¶
西暖閣夾道門額曰自强不息¶
長春書屋聨曰間尋綺思千花麗静想髙岑六義清¶
<pb:KR2k0036_WYG_017-26a>¶
内室聫曰景深孚甲含胎際春在人心物性間又聫曰¶
　　麗日和風春淡蕩花香鳥語物昭蘓¶
飬心殿後為穿堂為¶
二層殿(宫國朝/  史)¶
　　(臣/)等謹按¶
飬心殿後穿堂屏門東西各有額曰雲流曰風振俱南¶
　　向向北額曰蘭戺涵春¶
二層殿上北向額曰與物皆春聨曰心天之心而宵衣¶
<pb:KR2k0036_WYG_017-26b>¶
　　旰食樂民之樂以和性怡情殿之¶
東暖閣門額曰樂天閣内室門聫曰仲尼不為已甚者¶
　　惟帝若是其難之室内額曰¶
攸芋齋聫曰情將物外適道與古人期¶
飬心殿之前為¶
御膳房(宫國朝/  史)¶
　　(臣/)等謹按¶
御膳房恭懸¶
<pb:KR2k0036_WYG_017-27a>¶
聖祖御書額曰膳房¶
　¶
　¶
　¶
　¶
　¶
　¶
　¶
<pb:KR2k0036_WYG_017-27b>¶
　¶
　¶
　¶
　¶
　¶
　¶
　¶
欽定日下舊聞考卷十七¶
