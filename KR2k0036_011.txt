# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:22.732788
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷十一
<pb:KR2k0036_WYG_011-1a>¶
欽定四庫全書¶
欽定日下舊聞考卷十一¶
　國朝宫室(三/)¶
外朝之制¶
午門内東西兩廡各二十二間皆崇基東廡之中為¶
協和門西廡之中為¶
熙和門門各五間東西嚮兩廡之北正中南嚮者為¶
太和門九間三門重檐崇基石闌前後陛各三出左右¶
<pb:KR2k0036_WYG_011-1b>¶
陛各一出門前列銅獅二其南環以金水河跨石梁五¶
即内金水橋(會大清/  典)¶
　　(臣/)等謹按¶
午門内東西兩廡東為稽察¶
上諭處及内閣¶
誥勅房西為繙書房及¶
起居注公署東南隅為内閣公署西南隅舊為¶
國史館今為膳房庫俱詳見官署門内金水橋之水由¶
<pb:KR2k0036_WYG_011-2a>¶
神武門西地溝引䕶城河水流入沿西一帶經¶
武英殿前至¶
太和門前是為内金水河復流經¶
文淵閣前至三座門從¶
鑾駕庫巽方出¶
紫禁城¶
太和門左右各一門皆南嚮左曰¶
昭徳右曰¶
<pb:KR2k0036_WYG_011-2b>¶
貞度門各三間(會大清/  典)¶
　　(臣/)等謹按¶
昭徳¶
貞度兩門廡為侍衛直宿處詳見官署門¶
太和門之内東西兩廡各三十二間東廡之中為¶
體仁閣西廡之中為¶
𢎞義閣東廡之北為左翼門西廡之北為右翼門各五¶
間皆東西嚮(㑹大清/  典)¶
<pb:KR2k0036_WYG_011-3a>¶
　　(臣/)等謹按¶
體仁閣¶
𢎞義閣兩廡為¶
内府銀皮段衣及瓷茶六大庫詳見官署門¶
太和殿基髙二丈殿髙十有一丈廣十有一間縱五間¶
上為重檐垂脊正吻二旁吻四前後金扉四十金瑣牕¶
十有六殿正中一間設¶
御座殿前為丹陛環以白石闌陛五出各三成列鼎十¶
<pb:KR2k0036_WYG_011-3b>¶
有八銅龜銅鶴各二日圭嘉量各一丹墀為文武官行¶
禮位笵銅為山形鐫正從一品至九品清漢文東西各¶
二行行十有八列於¶
御道兩旁(會大清/  典)¶
　　(臣/)等謹按康熙八年重建¶
太和殿三十四年再建¶
皇帝大朝御焉每歲元旦冬至¶
萬夀三大節及¶
<pb:KR2k0036_WYG_011-4a>¶
國家有大慶典則¶
御殿受賀凡大朝㑹燕饗¶
命將出師¶
臨軒策士及百僚除授謝¶
恩皆御焉其元日筵宴之禮歲不常舉惟乾隆三年筵¶
　　宴一次又十五年二十五年三十五年俱以恭遇¶
萬夀大慶舉行至¶
殿試策士則列試於¶
<pb:KR2k0036_WYG_011-4b>¶
殿前丹墀恭遇¶
圜丘大祀前一日¶
皇帝于殿内視祝版¶
祈榖¶
常雩大祀亦如之殿内¶
皇上御題額曰建極綏猷聨云帝命式于九圍茲惟艱¶
　　哉奈何弗敬天心佑夫一徳永言保之遹求厥寧¶
凡大朝之禮元日長至次日¶
<pb:KR2k0036_WYG_011-5a>¶
萬夀聖節皆豫月由部疏請¶
御殿受賀得¶
㫖先期戒百執事至日五鼓鑾儀使率官校至¶
太和殿前陳法駕鹵簿樂部率和聲署陳樂懸儀制司¶
郎中奉在京王公百官賀表入¶
殿内陳左楹表案内閣中書奉筆硯陳右楹案上皆退¶
質明鴻臚官引王公暨一二品官入右翼門引三品以¶
下官入左右掖門東班由¶
<pb:KR2k0036_WYG_011-5b>¶
昭徳門西班由¶
貞度門外國使臣從西班咸入就位立禮部堂官二人¶
詣¶
乾清門奏請¶
御殿¶
午門鳴鐘鼓領侍衛内大臣二人率豹尾班執槍侍衛¶
十人佩刀侍衛十人立于¶
乾清門外禮部堂官二人立于¶
<pb:KR2k0036_WYG_011-6a>¶
乾清門階下前引大臣十人立于¶
太和殿後階下祇竢導引¶
皇帝乘輿出¶
乾清門後扈内大臣二人及¶
御前¶
乾清門侍衛從禮部堂官二人恭導由¶
保和殿¶
御中和殿座侍班導從官于¶
<pb:KR2k0036_WYG_011-6b>¶
殿前行三跪九叩禮不贊禮畢侍班官趨出各就班位¶
立¶
駕興禮部堂官二人暨十大臣前導後扈如初中和韶¶
樂作¶
皇帝御太和殿陞寳座導從官各就位立樂止鑾儀衛¶
官進至中階之右三傳鳴鞭階下三鳴鞭退復位鳴贊¶
官贊排班丹陛大樂作鴻臚官引王公百官各就拜位¶
班齊贊進衆進贊跪衆跪贊宣表宣表官入¶
<pb:KR2k0036_WYG_011-7a>¶
殿左門詣表案前奉表出大學士二人同至¶
殿檐下宣表官正中北面跪大學士二人左右跪展表¶
樂暫止宣表官宣訖奉表還于案復位立樂作鳴贊官¶
贊叩興王公百官行三跪九叩禮畢樂止引退復位立¶
次引外國使臣就拜位樂作贊跪叩興各行三跪九叩¶
禮畢樂止引退復位立¶
賜羣臣坐諸王公由¶
殿左右門入大學士由¶
<pb:KR2k0036_WYG_011-7b>¶
殿左門入就位内大臣等各就本立位均跪行一叩禮¶
坐¶
賜王公以下文官三品武官二品以上暨外國使臣茶¶
受茶及坐飲畢皆行一叩禮鑾儀衛官傳鳴鞭如初衆¶
皆興階下三鳴鞭¶
駕興中和韶樂作還宫樂止鴻臚官引王公百官各以¶
次退(會大清/  典)¶
頒詔之禮禮部鴻臚寺官豫設¶
<pb:KR2k0036_WYG_011-8a>¶
詔案于¶
太和殿内左楹之南及丹陛正中鑾儀衛設黄蓋雲盤¶
于丹墀内龍亭香亭于¶
午門外工部豫設金鳯朶雲于¶
天安門上堞口正中設宣¶
詔臺于東第一楹設黄案于臺上奉¶
詔宣¶
詔各官咸朝服恭竢領催耆老咸齊集¶
<pb:KR2k0036_WYG_011-8b>¶
天安門外金水橋南届時内閣學士奉¶
詔至¶
乾清門㳟用¶
御寳畢奉至¶
太和殿陳于東案¶
皇帝御殿羣臣朝賀行禮畢(儀别/具)大學士一人入¶
殿左門詣案奉¶
詔由中門循左闑出至¶
<pb:KR2k0036_WYG_011-9a>¶
殿檐下授禮部尚書禮部尚書跪受興由中階左降至¶
丹陛正中陳于案行一跪三叩禮跪奉¶
詔興由中階降置雲盤内禮部儀制司官奉雲盤張黄¶
蓋由中道出¶
太和門文武百官由¶
昭徳門¶
貞度門隨出¶
詔至¶
<pb:KR2k0036_WYG_011-9b>¶
午門外禮部官奉雲盤設龍亭内鑾儀校舁亭前列¶
御仗導引樂作禮部尚書率屬隨至¶
天安門登城陳¶
詔書于宣¶
詔臺案上文武各官于金水橋前按翼序立鴻臚官贊¶
排班文武官按班次北面立領催耆老序立于後宣¶
詔官登臺西面立鴻臚官贊有¶
制衆皆跪宣¶
<pb:KR2k0036_WYG_011-10a>¶
詔畢文武各官領催耆老均聴贊行三跪九叩禮奉¶
詔官奉¶
詔承以朶雲由金鳯啣下禮部官祇受仍設龍亭内鑾¶
儀校舁行前列黄蓋¶
御仗導迎樂作由¶
大清門出至禮部禮部尚書侍郎率屬跪迎于儀門陳¶
詔于大堂行三跪九叩禮畢㳟鐫¶
詔書謄黄頒行天下(同/上)¶
<pb:KR2k0036_WYG_011-10b>¶
凡¶
命將之禮¶
皇帝命大將軍統帥軍旅擇吉出師先期¶
臨軒授¶
勅印是日鑾儀衛陳法駕鹵簿大將軍率從征諸將咸¶
采服集¶
午門外内閣豫陳¶
勅印于¶
<pb:KR2k0036_WYG_011-11a>¶
太和殿内東旁黄案¶
皇帝御殿王公百官咸朝服侍班鴻臚官引大將軍由¶
左階升至殿檐下大學士一人奉¶
勅一人奉印出授大將軍大將軍跪受轉授内閣官跪¶
接畢行三跪九叩禮興隨奉¶
勅印官降左階出¶
太和門中門¶
皇帝還宫至日遣官祇告于¶
<pb:KR2k0036_WYG_011-11b>¶
奉先殿所司張¶
黄幄于¶
長安左門外設¶
御座¶
皇帝率大將軍詣¶
堂子行禮拜¶
纛均如儀禮畢¶
御黄幄¶
<pb:KR2k0036_WYG_011-12a>¶
陞座¶
賜大將軍巵酒大將軍跪受飲畢屬櫜鞬乗馬文武大¶
臣承¶
詔餞于郊設祖帳禮兵二部堂官奉茶大將軍率從征¶
將士望¶
闕謝¶
恩迺率大軍進發既蒞營申明軍令肅隊啟行(同/上)¶
乾隆十四年¶
<pb:KR2k0036_WYG_011-12b>¶
御製季夏視朝詩　詰旦奎中夜易闌罘罳曙色上金¶
鑾宫懸樂應林鐘律(舊制凡御殿奏樂皆用黄鐘為宫/朕定以三大節用黄鐘其常月視)¶
(朝用旋相為宫之法六月即用/林鐘為宫始無啞鐘之誚云)拜舞班齊九品官何必¶
舎人稱絶唱所希多士副其難漫言例是鴻臚掌拱手¶
垂衣敢自安¶
乾隆十七年¶
御製暮春太和殿視朝詩　詄蕩天門開曙曦彤墀香¶
靄露華滋禮章樂亮誠何有拱手垂衣念在兹百辟都¶
<pb:KR2k0036_WYG_011-13a>¶
遵博士制七言誰繼舎人詩昭容已䙝貂璫僣未可明¶
廷贊盛儀(唐詩有户外昭容紫袖垂之句明制司禮監/預朝會本朝一革陋制惟用外廷諸臣執事)¶
(朝儀肅清/誠善制也)¶
乾隆二十二年¶
御製冬日視朝詩　百僚劍佩集明廷班末陪臣贊謁¶
聆(是日哈薩克/使臣行禮)黄道星辰聯畢&KR0295;小陽節候靄元㝠東¶
鶼西鰈誰分域(琉球使臣適/亦隨班叩闕)北極南荒一太寧逺服邇¶
安心敢肆敬¶
<pb:KR2k0036_WYG_011-13b>¶
天勤政¶
訓聰聴¶
乾隆二十五年¶
御製太和殿朝㑹庸作歌　晨參晝㑹肅朝儀正殿春¶
融赤羽旗考夏綜周原舊典戛球舞籥迓新禧十年一¶
舉寧為數(正殿朝會雖舊典然率不舉行庚午以平定/金川又朕四旬之慶故一舉行兹西師武成)¶
(綏服回部㧞達克山安集延哈薩克布魯特/皆稱臣入貢兼值五旬大慶故命循例宴饗)萬國來同¶
倍切寅吏治民生厪宵旰問方詎止藉斯時　祥花瑞¶
<pb:KR2k0036_WYG_011-14a>¶
葉玉樓棲慶恰占年景福禔耆定不期來黙克安和惟¶
是洽羣黎慢陳漢殿魚跳水却聴天方鳯奏西(時將軍/兆惠自)¶
(葉爾竒木得回部樂奏送適至因命于大饗所陳諸部/末肄之其器有大小鼓簫管提琴洋琴之屬其伎有倒)¶
(刺都盧及承/盌轉碟之屬)簪筆誰成元㑹賦持盈應悉敬彌躋¶
乾隆二十六年¶
御製季夏太和殿視朝詩　一夜隂晴雲未消朝氛歛¶
盡旭光朝或縁敬事蒙¶
天佑雖喜宜農戒意驕㳟已奉三欽扆御宅中圖治慎¶
<pb:KR2k0036_WYG_011-14b>¶
衣宵林鍾東序聲韶樂應月詳求律吕調(先是設朝皆/用黄鍾宫樂)¶
(部奏定十二月/各用其律從之)¶
乾隆三十一年¶
御製太和殿視朝詩　五更微雨鷄鳴止衮衮千官肅¶
侍儀金鼎烟中三殿曙林鍾律裏八音披(中和韶樂六/月律應林鍾)¶
陞遷畢謝萃朝彦職貢例瞻引海夷(時暹羅國貢使在/京例于御殿日引)¶
(行/禮)蕆事更衣向西苑出城欲趂曉涼宜¶
乾隆三十六年¶
<pb:KR2k0036_WYG_011-15a>¶
御製太和殿視朝詩　曈曨曉闕啟芙蓉香擁金鑪露¶
氣濃禮具以時臨黼座樂鳴應月奏林鍾(六月以林鍾/為宫鑄鐘擊)¶
(以起樂編/鐘從之)敢云㑹極還歸極惟奉天宗與地宗三十六¶
年斯一志遑因日久懈䖍㳟¶
　　(臣/)等謹按節年¶
視朝俱有¶
御製詩謹繹有闗紀述事實者㳟載卷内餘不偹録¶
乾隆十七年¶
<pb:KR2k0036_WYG_011-15b>¶
御製御殿臚唱有作　秋榜原春榜恩科乃特科¶
慈寧欣夀永師濟冀材多大對誰忠告旁求此廣羅午¶
門開詄蕩日麗小春和¶
乾隆二十六年¶
御製四月二十五日御殿傳臚紀事詩　雅化作人祝¶
夀慈金階臚唱麗晴曦既求真學頒新制亦體常情改¶
近期(去嵗以磨勘需日定于五月五日殿試初十日傳/臚兹念多士守候時久命速行磨勘于四月二十)¶
(一日殿試二/十五日傳臚)公舉不教存己見明敭還預定其辭(命讀/卷者)¶
<pb:KR2k0036_WYG_011-16a>¶
(母得存己見俟榜後别令大臣覆勘去取同異又新定/引見之例然先進其文朕就其文定甲乙後乃令按名)¶
(引見于是殿試之/制簡而益備矣)西人魁榜西平後(今嵗狀元陕西韓/城縣人王&KR0464;國朝)¶
(百年以來/乃剏見也)可識¶
天心偃武時¶
乾隆三十一年¶
御製御殿傳臚詩　三年一舉右文儀未可尋常例視¶
之衆對䇿皆攄所學親掄頌在不忘規(昨閲前列十卷/親為掄定條對)¶
(雖皆詳瞻而原擬之第六卷/尚知頌不忘規因特擢第一)或逢甘雨隨金榜(時頗/望雨)且¶
<pb:KR2k0036_WYG_011-16b>¶
喜微風靖綵旗必有真材濟實用殷吾渇念竚於兹¶
乾隆四十六年¶
御製御殿傳臚六韻　龍虎傳臚唱(是日恰/值戊辰)太和曉日¶
暾國朝經百載春榜得三元(我朝開國百四十年以來/會狀聨元及鄉試殿試兩)¶
(元者不乏人而三元尚未見昨會試榜發第一名名錢/棨即鄉試解元及廷對又復舉首不特科名之盛亦覘)¶
(文運之/隆云)文運風雲壯清時禮樂蕃載咨申四義(昨䇿士/以愛民)¶
(勤政吏治民風學術真/偽弼教協中四條為問)敷奏近千言詎止求端楷(廷試/對䇿)¶
(讀卷官例於佳卷中取畫寫端楷者擬置前列錢棨此/卷列於第四因其條對較諸卷謹切特拔第一既而開)¶
<pb:KR2k0036_WYG_011-17a>¶
(彌封視之乃知/其為會元也)所期進讜論王曽如可繼違弼我心存¶
　　(臣/)等謹按節年¶
御製傳臚詩謹繹有闗紀述事實者㳟載卷内餘不備¶
　　録¶
　¶
　¶
　¶
　¶
<pb:KR2k0036_WYG_011-17b>¶
　¶
　¶
　¶
　¶
　¶
　¶
　¶
欽定日下舊聞考卷十一¶
