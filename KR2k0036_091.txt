# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:24.575607
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷九十一
<pb:KR2k0036_WYG_091-1a>¶
欽定四庫全書¶
欽定日下舊聞考卷九十一¶
　　郊坰(西一/)¶
原彰義金之正西門新城築于明嘉靖中其西門曰廣¶
寜而都人至今以彰義呼之(析津/日記)¶
　　(臣/)等謹按今廣寜門俗稱彰義特沿金源以來舊¶
　　名耳其實金之彰義當在今廣寜門外之西南距¶
　　右安門外地稍逺于方位始合何以明其然也金¶
<pb:KR2k0036_WYG_091-1b>¶
　　之内城正南門曰宣陽門外橋曰龍津橋外門曰¶
　　豐宜周煇北轅録范成大石湖集紀述甚明為今¶
　　右安門外地其豐宜之西南當為景風門再西當¶
　　為麗澤門凡經兩門然後及正西彰義門今雖不¶
　　能據右安門外之豐宜實指金之彰義為何處而右¶
　　安與廣寜相去甚近其非金彰義之舊鑿然無疑也¶
増¶
世宗御製廣寜門新修石道碑文　周禮地官小司徒¶
<pb:KR2k0036_WYG_091-2a>¶
令野修道遂師廵其道修秋官野廬氏掌達國道路至¶
于四畿禮月令季春之月命司空循行國邑周視原野¶
修利隄防道達溝瀆開通道路毋有障塞是知古先聖¶
王經國理民之方纎悉備具至于道塗之間咸所加意¶
焉京師為四方㑹歸萬國朝宗之地我國家幅員廣大¶
文軌所同廓于無外梯山航海者聨鑣接軫絡繹而交¶
馳廣寧門其必由之路門外通逵輪蹄所踐嵗月滋乆¶
漸至深窪時雨既降潦水停注則行旅經涉淹蹇泥淖¶
<pb:KR2k0036_WYG_091-2b>¶
之中朕甚憫之乃命奉宸苑相度修治至自廣寧門小¶
井村長一千五百丈皆填窪為高砌以巨石其廣二丈¶
凡費户部帑金八萬兩工既竣司役之臣請紀其事朕¶
宵衣旰食勤求治理凡可以濟人利物者惟恐智慮之¶
未周而施行之不力念兹國門之外輻輳之區稽于經¶
籍王政所重宜以時修治且期堅固永乆使仕宦商旅¶
車馬徃來胥遊于蕩平正直之路朕心慰焉爰濡筆而¶
記之詩曰周道如砥其直如矢以是達之天下庶冀經¶
<pb:KR2k0036_WYG_091-3a>¶
國理民之方莫不備舉云爾¶
増¶
皇上御製重修廣寧門石道碑文　廣寧門在京城四¶
南隅為外郛七門之一然天下十八省所𨽻以朝覲謁¶
選計偕工賈來者莫不遵道於兹又當國家戎索益恢¶
悉荒徼别部數萬里輻輳内屬其北路則徑達安定徳¶
勝諸門而迤西接軔聨鑣率由縁邊腹地㑹涿郡渡盧¶
溝而來則是門為中外孔道尤不與他等乾隆丁丑十¶
<pb:KR2k0036_WYG_091-3b>¶
月敇所司重修石道以利行者至庚辰七月乃竣於是¶
上溯我¶
皇考命工剏建時逮今三十年矣兹役也因舊趾修築¶
者一千九百八十四丈有竒又新道増築者四百七十¶
七丈有竒凡支帑金十三萬八千一百有竒崇¶
先制詔後來不可無以記也系之詞曰閶闔之門¶
天垣所直掲以杓檇言歸有極¶
聖者法象度地經涂詎惟同軌在闥孰隃睠時垓埏日¶
<pb:KR2k0036_WYG_091-4a>¶
就星拱巍闕中亘層闉外鞏西南坤位利用安貞魚鑰¶
曙開蕩蕩由庚總總撙銜斑斑叱馭嘉此康□叙其轚¶
互赤畿望𦂳放乎澨陬冠帯畢徠䫜面纒頭紀功伊始¶
嵗届辛亥譬塗塈茨逮兹卅載石不可轉亦劌而刳冬¶
皸冱凍夏齧潢汙大井之村盧溝是屬捄之鑿之為經¶
縁督萬指蕆事帖妥弗欹廣則由舊而修益之其修幾¶
何匪作繄述其益㡬何居五之一里鼔中頓堠亭前遮¶
胥爾逖聴若轃厥家予臨天下道在無頗夐哉壤歌何¶
<pb:KR2k0036_WYG_091-4b>¶
有于我¶
　　(臣/)等謹按廣寧門外小井村㳟建¶
世宗御製碑亭大井村西㳟建¶
皇上御製碑亭皆在石道北南嚮¶
増乾隆五年¶
御製彰義門詩　彰義門外城墻下土壘背城面平野¶
上留方孔下孔圓不知此是何為者旁有老翁指㸃言¶
傳聞詎識實與假明代堵築防流賊孔以施礟壘拒馬¶
<pb:KR2k0036_WYG_091-5a>¶
少時見壘已傾頺荆榛櫛比知者寡我聞此語興咨嗟¶
感懷欲置不能捨勝國君臣守禦嚴即今胡為屋其社¶
由來守徳勝守險地利不如人和也長歌一曲非誇強¶
周鑒在殷殷鑒夏¶
　　(臣/)等謹按彰義門¶
御製詩恭載首見之篇餘不備錄¶
　　又按彰義門亦稱彰儀恭繹¶
御製詩題曰彰儀盖從其通稱也¶
<pb:KR2k0036_WYG_091-5b>¶
(原陳文燭都門送别詩向落日青絲騎西風白/苧詞廣寧門外栁折盡  南枝  二酉園集)¶
原隋仁壽間幽州𢎞業寺建塔藏舍利(神州/塔傳)¶
原隋文帝遇阿羅漢授舍利一囊與法師曇遷數之莫¶
定多少乃以七寳函致雍岐等三十州州建一塔天寧¶
寺塔其一也塔高十三尋四周綴鐸萬計風定風作音¶
無斷時寺僧云音歛則光現塔前一幢書體遒美亦開¶
皇中立(帝京景/物畧)¶
原釋寳巖幽州人住京下仁覺寺守道自娯仁壽下勅¶
<pb:KR2k0036_WYG_091-6a>¶
召送舍利于夲州𢎞業寺即元魏孝文之所造也舊號¶
光林依峯帯澗面勢高敞自開皇末舍利到前山恒傾¶
摇未曽休止及安塔竟山動自息又仁壽初嵗天降剃¶
刀三十三枚用甚銛利而形制殊别今僧常用以剃剪¶
也又初造石函明如水鏡文同瑪瑙光似琉璃内外照¶
徹紫燄光起函外生紋如菩薩像及似衆仙禽獸師子¶
林樹雜相非一四月三日夜放大光明照天地有目皆¶
見(續高/僧傳)¶
<pb:KR2k0036_WYG_091-6b>¶
原仁壽二年正月分布舍利五十一州建立靈塔幽州¶
表云三月二十六日于𢎞業寺安置舍利石函始磨兩¶
面以水洗之明如水鏡内外相通紫光燄起其石斑駁¶
又類瑪瑙潤澤炫燿光似琉璃至四月一日起齋行道¶
至三日亥時舍利前焚香供養燈光照庭衆星夜朗有¶
素光舒卷在佛輿之上至八日舍利入函自旦及辰¶
石現文彷彿象有菩薩光采紛藻又似衆仙其間鳥獸¶
林木諸狀不惑者衆實難詳審其有文理照顯分明今¶
<pb:KR2k0036_WYG_091-7a>¶
畫圖奉進(廣宏/明集)¶
原隋𢎞業寺唐開元中改額天王寺(長安/客話)¶
原金大定二十一年改𢎞業寺為大萬安禪寺(湛然居/士集)¶
(原至寜元年八月赫舍哩執中作亂入自通元門是日/變起倉卒中外不知所為善延實庫乃住天王寺召大)¶
(漢軍五百人赴難與執中戰于東華門外格金史夲傳/  按善延滿洲語白色也實庫撒袋内襯  也舊作鄯)¶
(陽石古/今譯改)¶
原寺當元末兵火蕩盡文皇在潛邸命所司重修姚廣¶
孝退自慶壽曽居焉宣徳間勅更今名(長安/客話)¶
<pb:KR2k0036_WYG_091-7b>¶
　　(臣/)等謹按天寧寺¶
本朝乾隆二十一年重修殿前恭立¶
御製重修天寧寺碑殿内¶
御書額曰常清淨法聨曰金界莊嚴鈴語鐘聲流淨梵¶
　　蓮臺馣靄香雲寳相現慈因接引佛殿内¶
御書額曰覺路慈縁聨曰發歡喜心慧光通寳筏施方¶
　　便力法界轉金輪塔垣東南碑一康熙十一年尚¶
　　書龔鼎孶撰集明董其昌書寺西北有别院額曰¶
<pb:KR2k0036_WYG_091-8a>¶
　　宗師府寺僧謂即廣孝所居¶
原嘉靖壬寅五月天寧寺塔發煙三日(石河/小説)¶
(原嘉靖二十五年給事中李文進言邇年宣武門外天/寜寺中廣聚僧徒輙建壇塲受戒説法擁以葢輿動以)¶
(鼔吹四方緇衣集至萬人瞻拜伏聽晝聚夜散男女混/淆甚有逋罪黥徒髠髪隠匿因緣為奸故四月以來京)¶
(師内外盗賊竊發輦轂之下豈應有此乞捕為首者按/治其罪詔下錦衣衛捕繫鞫問  明典彚)¶
(増嘉靖庚戌三月廿八夕王司冦世貞宿天寜寺㣲雨/&KR0609;&KR0609;塔鐸忽歛他聲作于下耔耔然類蛩鼓翼者視相)¶
(輪表青白光晶濙大于五㪷甕上下閃歘間一射人衣/亦青白色可炊黍時乃定則鐸聲發他耔耔聲息也)¶
(帝京景物畧寺塔殿門闔處觀之其影倒懸人以為異/原京師天寧)¶
<pb:KR2k0036_WYG_091-8b>¶
(然洗存中筆談謂凡影入忩隙皆倒懸乃其常理如陽/燧照物皆倒中間有碍故也紙鳶飛空中其影隨鳶而)¶
(移或中間為忩隙所束則影與鳶遂相違鳶東則影西/鳶西則影東樓塔之影中間為忩所束亦皆倒垂輿陽)¶
(燧一也寺太岳集在大士殿日方中闔殿中門日入門/原天寜  塔倒影)¶
(罅塔全影倒現石上昔人云影從罅入空中物則旁碍/碍則影束影束則倒叚成式云海水倒翻故爾然是舍)¶
(利珠影也珠光上聚攝入塔影影入隙光光則倒/受倒者光中塔影非此塔影也  帝京景物畧)¶
　　(臣/)等謹按倒影之說帝京景物畧所言較諸說為¶
　　明顯今塔頂無珠塔後無大士殿倒影之跡葢不¶
　　可得而考矣¶
<pb:KR2k0036_WYG_091-9a>¶
原天寧寺塔高二十七丈五尺五寸(艮齋/筆記)¶
補天王寺之更名天寧也宣徳十年事也今塔下有碑¶
勒更名勅碑隂則正統十年刋行藏經勅也碑後有尊¶
勝陀羅尼石幢遼重熙十七年五月立(隩/志)¶
　　(臣/)等謹按遼重熙年石幢明宣徳更寺名勅碑今¶
　　皆無存¶
原寺在元魏為光林在隋為𢎞業在唐為天王在金為¶
大萬安宣徳中修之曰天寧正統中修之曰萬壽戒壇¶
<pb:KR2k0036_WYG_091-9b>¶
名凡數易訪其碑記開皇石幢已失所在即金元舊碣¶
亦無片石矣蓋此寺本名𢎞業而王元美謂幽州無𢎞¶
業寺劉同人謂天寧之先不為𢎞業皆考之不審也(析/津)¶
(日/記)¶
(補北京天寧寺有一磬傳是漢明帝時物每誦一/經書其經名貼于上則磬自鳴經完乃止  耳新)¶
　　(臣/)等謹按天寧寺漢磬今已無存所存者明嘉靖¶
　　中銅磬在接引佛殿又鐵磬一在塔東南隅萬厯¶
　　年製其石座為八觚以後文泠然志之説考之蓋¶
<pb:KR2k0036_WYG_091-10a>¶
　　與鐵鼎同時鑄造者也¶
(補京師天寧寺塔建于隋開皇木規制特異實其中無/階級可上蓋専以安佛舍利非登覽之地也其址為方)¶
(臺廣袤各十二丈高可六尺繚以周垣南北有門鐍之/臺上為八觚壇高可四尺索如黄琮塔建其上觚如壇)¶
(之數塔之址畧如佛座雕刻錦文華葩鬼物之形上為/扶闌闌四周架鐵燈三層凡三百六十盞每月八日注)¶
(油然之闌之内起八柱纒以交龍墻連于柱四正琢為/門夾立天王像四隅琢為牖夾立菩薩像皆陶甓為之)¶
(仰望者疑為燕山奪玉石也自塔址至柱楣為第一層/其高約全塔三分之一自是以上飛檐叠栱又十二層)¶
(毎椽之首綴一鈴八觚交角之處又綴一大鈴通計大/小鈴三千四百有竒風作時鈴齊鳴若編鐘編磬之相)¶
(和馬最上一層其南有碑不知何年所立修塔時寺僧/有搨本索之不可得也又上露盤相輪鎏金火珠以鎮)¶
<pb:KR2k0036_WYG_091-10b>¶
(其頂塔下壇八面各安一鐵鼎高丈餘腹按八方畫八/卦明萬厯年所鑄塔前一石幢上刻尊勝陀羅尼冗遼)¶
(重熙十七年立帝京景物畧謂是隋開皇年物誤矣幢/前有碑覆以亭葢寺舊名天王宣徳十年始改今名碑)¶
(即勒改題寺名勅也塔後第二殿扁曰大覺再後為廣/善戒壇亭午日射右扉倒影落石上作雙椽燭形蓋扉)¶
(下偶有二隙光縁此/而分也  泠然志)¶
　　(臣/)等謹按天寧寺塔制泠然志述之詳矣椽首鈴¶
　　今僅存其繫觚角者百有八塔頂之珠輪塔下之¶
　　鐵鼎皆無存惟接引佛殿屏後懸寳塔圖書華嚴¶
　　經塔高一丈五尺五寸計六十萬四十三字康熙¶
<pb:KR2k0036_WYG_091-11a>¶
　　辛未虞山許惪冩大興(闕/)秀同室人劉氏施¶
増¶
御製重修天寧寺碑　京師廣寧門外有招提曰天寧¶
寺中矗起浮圖高十餘丈考圖志隋時建寺曰𢎞業有¶
僧藏舍利塔中入唐改名天王明成祖分藩特擴崇構¶
宣徳中改名天寧正統乙丑更名廣善戒壇設宗師十¶
人嵗以四月下旬集緇流聴度謂之圓戒嗣後乃復今¶
名一修于正統乙亥再修于嘉靖甲申皆内官監為之¶
<pb:KR2k0036_WYG_091-11b>¶
越今又二百餘年矣堅者瑕新者敝弗治且圮爰命増¶
葺之凡門廡殿宇齋堂丈室規制一新南苑迴蹕之便¶
常一過焉役竣有司以刻文請自象教流傳都㑹之地¶
多建琳宮梵宇為逺近壯觀蓋當時承平物力殷阜恒¶
出其餘以廣福田利益故洛陽伽藍記以覘時盛衰而¶
其厯世乆逺則又因其蹟所在䕶持之俾弗替此亦世¶
諦因緣之不容已者也兹寺自隋至今垂千餘年其間¶
兵燹所摧蕩名園别墅高臺傾而曲池平者不知凡幾¶
<pb:KR2k0036_WYG_091-12a>¶
寺獨以古刹巍然至今一燈迢遥法輪無恙釋典言四¶
禪地為三災所不能及是非佛力廣大黙相攝于鐘魚¶
梵唄間虚空中常有吉雲擁䕶其何以熄龍漢之火迥¶
金藏之水障毘嵐之風刼塵莫之能壊功徳不可思議¶
一至是耶夫名勝遺留愈乆愈動人流連慨慕魯靈光¶
殿之獨存也好古者猶賦而傳之而况近在都邑集善¶
因而修淨業者乎顧前代修葺如正統以後大都出于¶
閹寺者流以城社蠧餘為莊嚴以苞苴長物為布施雖¶
<pb:KR2k0036_WYG_091-12b>¶
號稱極盛厄莫甚于彼時者今為滌除其跡易腐摧朽¶
宏此偉觀香臺寳界皆從善緣中湧出是則自有兹寺¶
千百年來遭逢之最又不僅留勝蹟于無窮已也¶
(原王紱游天王寺次王時彥韵在古寺幽尋竟夕暉敗/垣芳草路依微鳥啼空院僧何  樹老間庭鶴自歸靜)¶
(對方池移石坐高臨孤塔㸔雲飛平生自信心無碍不/是衰年始息櫗  王舍人集)¶
(原南大吉天寧寺行筞城西野寺名天寧遥遥大道臨/郊坰多士驪駒停玉  諸天魚鑰啟金扃金扃窈窕通)¶
(華殿桂栱璇題皆可見雕銜紫蓋覆珍輪獸吐青蓮承/寳薦寳薦明珠照四隅修廊廣室紛盤紆參差鐵鳯翔)¶
(高閣琅璫金鐸湧浮圖浮圖萬丈凌遥碧嘉樹隂森連/廣陌丹青不道千黄金土木寧淪雙白壁此都此寺真)¶
<pb:KR2k0036_WYG_091-13a>¶
(無比誰其建者中常侍可憐海内蒼生心只得上方經/行地君不見年年四月天傾城車馬紛聨翩繭若上人)¶
(登寳座沙門弟子坐青氊此時公侯亦羅拜神鐘大磬/鳴天外螓首佳人解誦經朱袍公子能受戒受戒誦經)¶
(敝繡筵左廊右室曲相連如陵之肉萬銅錢如澠之酒/金杯傳金杯象箸何狼籍蔓草叢蘭同一澤薊門艷舞)¶
(留飛錫燕市名謳調上客吁嗟乎中黄門食禄千鐘近/至尊胡為崇此盂蘭盆  瑞泉集)¶
(原沈淵集天寜寺詩相千秋祗苑鳯城西烟樹蒼蒼路/轉迷縹緲龍宫分色  岧嶤雁塔逼雲霓齋空盡日聞)¶
(鐘梵坐乆深林自鳥啼信是諸天超物外好從此處學/幽栖  海岳靈秀集)¶
(原章适天寧寺餞别李伯承詩鳯帝城西畔湧浮圖詞/客相將興不孤法界彩烟飛五  梵天珠樹下雙鳬論)¶
(交㡬駐青絲騎惜别還傾白玉壺江漢才名多秀士一/時文采似君無  詩統)¶
<pb:KR2k0036_WYG_091-13b>¶
(原區大相九日集天寜寺詩雲帝京重九日朋舊共開/尊地逹城西寺臺高薊北門  光移塔影山勢斷河源)¶
(忽覩南飛雁令余思故圉/原朱國祚晩過天寜寺詩)　(海目集山百里晴日斜深/郭外秋)¶
(院晩凉生十三層塔半扉影一鳥不來風鐸鳴/齋集)　(介石/)¶
(補李夣陽天寜寺觀塔碑作不舊瞻天寜塔今覽天寜/寺兹塔多鬼怪光芒夜夜至  知何時殿結搆今頺棄)¶
(剔蘚讀其碑識是隋文季蝌蚪半剥落蛟龍猶贔屭我/來值時暮攬遊發潜喟修陸抗趙代長山衛燕薊蒼然)¶
(野眺合一灑楊/朱淚  空同集)¶
補宏化寺在天寧寺東南惟餘一殿存并寺額佛像俱¶
亡之矣殿後百餘步有塔不甚高然亦重簷七層其第¶
<pb:KR2k0036_WYG_091-14a>¶
一層有石䧟壁間刻曰僧錄司左善世大慈仁寺開山¶
第一代住持傳曹洞宗師大機老人塔寺西北隅林木¶
中冡纍纍遺碑尚存大璫徐澄王朝等所瘞也(行國/録)¶
　　(臣/)等謹按宏化寺遺址去天寜寺東南不半里殿¶
　　今廢諸璫碑亦無有大機老人塔今尚存¶
補廣寜門外御菜園觀音寺一稱海會禪林亦白紙坊¶
地也成化中上林苑監覃盈建以北有玉河鄉觀音寺¶
土人目為南觀音寺殿右一碑直文淵閣中書舍人永¶
<pb:KR2k0036_WYG_091-14b>¶
嘉姜立綱所書也碑建于成化五年正月(隩/志)¶
　　(臣/)等謹按大慈觀音寺又名海會禪林俗名南觀¶
　　音寺在廣寜門外西南一里寺樓恭懸¶
聖祖御書額曰寄興高逺雍正十一年¶
發帑重修殿内恭懸¶
世宗御書額曰慈雲甘露殿前恭立¶
世宗御製碑寺中碑二一明成化五年碑吏部郎中劉¶
　　文撰一康熙四十二年碑大學士陳廷敬撰¶
<pb:KR2k0036_WYG_091-15a>¶
増¶
世宗御製大慈觀音寺碑　蓋聞觀音大士從聞思修¶
獲證真實圓通得二殊勝一者上同諸佛慈力二者下¶
同衆生悲仰其上同慈力也當無一衆生不可度其下¶
同悲仰也亦無一諸佛不可感雖曰諸佛實非諸佛雖¶
曰衆生實非衆生非衆生即無衆生相非諸佛亦無諸¶
佛相斯所謂無相道場大士實于此道場中興慈運悲¶
無相示相隨類應身靡刹不現成就世間出世間一切¶
<pb:KR2k0036_WYG_091-15b>¶
衆生種種事業所以世人無不承事供養繇來尚矣京¶
師廣寜門外孔道之南有大慈觀音寺創自金時明中¶
葉有僧無為駐錫于此大𢎞經典繼者亦講演不絶遂¶
為京畿講院之冠我¶
聖祖仁皇帝駕臨其地覽野曠天空塍連軫接親灑¶
天筆書寄興高逺四字額諸殿朕𢎞思¶
聖澤光昭之勝地普門像教之寳坊頒帑金修治特建¶
樓殿左藏¶
<pb:KR2k0036_WYG_091-16a>¶
御書八月肇工不百日而告竣仍命教觀沙門住持講¶
演諸經開導四衆朝而鐘暮而鼓無非清淨之圓音鴉¶
之鳴鵲之噪悉演般若之實相雖然同是聲也大士從¶
之即得寂滅現前同是聞也衆生從之不免循聲流轉¶
何哉蓋迷悟之界祇在能返聞聞自性性與否耳經云¶
返聞聞自性性成無上道不用絲毫之功不移尺寸之¶
步豈不人人觀世音門門盡慈氏也哉爰書為記用勒¶
貞珉¶
<pb:KR2k0036_WYG_091-16b>¶
(増陳廷敬重修南觀音寺碑畧萬南觀音寺創于金朝/明初廢為嘉蔬署成化間重修  厯初又重修厯明至)¶
(今此寺復圮甲辰秋樂修法師主此刹百廢具興稱為/名刹丙寅春)¶
(聖駕臨幸賜扁隨感寺因叙此寺廢興本末立一石以/命樂修住西山聖)¶
(傳後康熙四十/二年仲秋立)¶
原十里村見元人何太虚詩當在彰義門外今莫知其¶
處矣(析津/日記)¶
(原何中宿十里村詩居朝出順承門暮宿十里村臂鷹/獵騎歸積雪明郊原  人喜客來汲井隣墻温羹湯稍)¶
(暖熟餅餌亦燒燔此夕羈旅意深知路人/恩重林隠城堞望此勞心魂  知非堂集)¶
<pb:KR2k0036_WYG_091-17a>¶
　¶
　¶
　¶
　¶
　¶
　¶
　¶
　¶
<pb:KR2k0036_WYG_091-17b>¶
　¶
　¶
　¶
　¶
　¶
　¶
　¶
欽定日下舊聞考卷九十一¶
