# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:23.962798
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷六十七
<pb:KR2k0036_WYG_067-1a>¶
欽定四庫全書¶
欽定日下舊聞考卷六十七¶
　　官署(六/)¶
補大成門内石鼓各五西有石鼓文音訓碑一通外持¶
敬門東有元加封聖號詔書碑大徳十一年七月建西¶
有元加封先聖父母妻并四配制詞碑一通至順二年¶
九月建對廊樹厯科進士題名碑(明太/學志)¶
原永樂二年三月命工部建進士題名碑于國子監命¶
<pb:KR2k0036_WYG_067-1b>¶
侍讀學士王達撰記題名碑有記始此(憲章/録)¶
原永樂十三年令立石北京國子監(登科/考)¶
原進士題名碑原在國子監大成門下正統間移於太¶
學門外(明典/彚)¶
原景泰二年五月左春坊左諭徳管國子監司業事趙¶
琬奏進士題名立石大成門下俾諸生出入皆得瞻仰¶
誠激勸後學之意正統間移于太學門外風雨飄淋易¶
于損壊乞勅工部造屋覆葢以圖經乆從之(明英宗/實録)¶
<pb:KR2k0036_WYG_067-2a>¶
原天順七年八月乆雨壊國子監碑亭仆進士題名碑¶
五通上命有司修碑亭并豎其碑(同/上)¶
原明永樂十三年始㑹試天下舉人於北京登科考謂¶
是年即令立石國子監然今無有有之自宣徳五年始¶
(六館/日抄)　(以上七條原在/城市門今移改)¶
　　(臣/)等謹按元代題名三碑¶
本朝國子監祭酒呉苑於啟聖祠土中得之至明代七¶
　　十有六碑始永樂十八年李騏榜訖崇禎十六年¶
<pb:KR2k0036_WYG_067-2b>¶
　　楊廷鑑榜謂始於宣徳五年林震榜者誤也其缺¶
　　者惟萬厯八年崇禎十年兩碑耳¶
(原永樂十三年乙未陳循榜十六年戊戍李騏榜十九/年辛丑曾鶴齡榜二十二年甲辰邢寛榜宣徳二年丁)¶
(未馬愉榜碑無宣徳五年庚戌林震榜太子少保禮部/尚書兼武英殿大學士金幼孜撰文禮部精膳司郎中)¶
(陳景茂篆書宣徳八年癸丑曹鼐榜禮部尚書兼翰林/學士楊溥撰文禮部郎中黄養正書正統元年丙辰周)¶
(旋榜碑無正統四年己未施槃榜翰林院學士錢習禮/撰文太常寺少卿兼翰林院侍書程南雲書正統七年)¶
(壬戍劉儼榜碑無正統十年乙丑商輅榜翰林院學士/經筵官曹鼐撰文中書舍人程學書正統十三年戊辰)¶
(彭時榜兵部右侍郎兼翰林院侍讀學士苖衷撰文中/書舍人黄采書景奉二年辛未柯潛榜少保兼太子太)¶
<pb:KR2k0036_WYG_067-3a>¶
(傅戸部尚書文淵閣大學士陳循撰文太常寺少卿王/謙書景泰五年甲戊孫賢榜少保兼大子太傅户部尚)¶
(書文淵閣大學士陳循撰文史部考功司郎中董璵書/天順元年丁丑黎淳榜吏部尚書兼翰林院學士知制)¶
(誥李賢撰文順天府丞余謙書天順四年庚辰王一䕫/榜吏部尚書兼翰林院學士李賢撰文禮部儀制司員)¶
(外郎凌耀宗書天順七年癸未彭教榜少保吏部尚書/兼華葢殿大學士李賢撰文禮部祠祭司員外郎謝宇)¶
(書成化二年丙戌羅倫榜太子少保禮部尚書兼文淵/閣大學士陳文撰文禮部郎中陳綱書成化五年己丑)¶
(張畀榜太子少保吏部尚書兼文淵閣大學士彭時撰/文太常寺少卿林章書成化八年壬辰呉寛榜碑仆成)¶
(化十一年乙未謝遷榜太子少保戸部尚書兼翰林院/學士萬安撰文太常寺少卿謝宇書成化十四年戊戍)¶
(曾彦榜太子少保戸部尚書兼文淵閣大學士劉□撰/文禮部儀制司主事兼司經局正字凌暉書成化十七)¶
<pb:KR2k0036_WYG_067-3b>¶
(年辛丑王華榜碑仆成化二十年甲辰李旻榜碑仆成/化二十三年丁未費宏榜少傅兼太子大傅吏部尚書)¶
(謹身殿大學士徐&KR0270;撰文太僕寺少卿姜立綱書𢎞治/三年庚戍錢福榜少保兼太子太保户部尚書武英殿)¶
(大學士邱濬撰文大理寺右寺副劉棨書𢎞治六年癸/丑毛澄榜太子太保禮部尚書武英殿大學士劉健撰)¶
(文大理寺左傳副兼司經局正字周文通書𢎞治九年/丙辰朱希周榜太子太保戸部尚書兼謹身殿大學士)¶
(李東陽撰文尚寳司卿兼司經局正字劉棨書𢎞治十/二年己未倫文叙榜少師兼太子太師吏部尚書華蓋)¶
(殿大學士劉健撰文太常寺少卿周文通書𢎞冶十五/年壬戍康海榜碑仆𢎞治十八年乙丑顧鼎臣榜碑仆)¶
(正徳三年戊辰吕柟榜少師兼太子太師吏部尚書華/蓋殿大學士焦芳撰文太常寺少卿周文通書正徳六)¶
(年辛未楊慎榜碑仆正徳九年甲戍唐臯榜少師兼大/子太師吏部尚書華蓋殿大學士楊廷和撰文太常寺)¶
<pb:KR2k0036_WYG_067-4a>¶
(卿劉棨書正徳十二年丁丑舒芬榜少保兼太子太保/禮御尚書武英殿大學士賈詠撰文太常寺少卿兼經)¶
(筵侍書劉棨書正徳十六年辛巳楊維聰榜少師兼太/子太師吏部尚書華蓋殿大學士楊廷和撰文太常寺)¶
(卿劉棨書嘉靖二年癸未姚淶榜少師兼太子太師吏/部尚書華蓋殿大學士費宏撰文大常寺卿劉棨書嘉)¶
(靖五年丙戍龔用卿榜碑仆嘉靖八年己丑羅洪先榜/太子大保吏部尚書兼武英殿大學士李時撰文順天)¶
(府丞周今書嘉靖十一年壬辰林大欽榜少師兼太子/太師吏部尚書華蓋殿大學士夏言撰文大僕寺卿張)¶
(文憲書嘉靖十四年乙未韓應龍榜吏部右侍郎兼東/閣大學士李本撰文通政司使張文憲書嘉靖十七年)¶
(戊戍茅瓚榜少傳兼太子大師吏部尚書謹身殿大學/士嚴嵩撰文禮部左侍郎兼司經局正字張電書嘉靖)¶
(二十年辛丑沈坤榜太子太保禮部尚書兼翰林院學/士徐階撰文工部右侍郎談相書嘉靖二十三年甲辰)¶
<pb:KR2k0036_WYG_067-4b>¶
(秦鳴雷榜禮部尚書兼翰林院學士孫承思撰文大理/寺右寺副闕    書嘉靖二十六年丁未李春芳榜大)¶
(子大保禮部尚書顧可學撰文大理寺左寺正呉昂書/嘉靖二十九年庚戌唐汝楫榜吏部尚書李黙撰文大)¶
(理寺右評事呉應鳯書嘉靖三十二年癸丑陳謹榜少/保兼太子太傳禮部尚書徐階撰文山東布政司參議)¶
(王槐書嘉靖三十五年丙辰諸大綬榜碑文剝落嘉靖/三十八年己未丁士吳榜太子賔客吏部左侍郎兼翰)¶
(林院學士郭樸撰文中書舍人管翰林院典籍事顧從/禮書嘉靖四十一年壬戍申時行榜少保兼太子太保)¶
(戸部尚書武英殿大學士知制誥袁煒撰文大理寺右/寺正叢恕書嘉靖四十四年乙丑范應期榜太子太保)¶
(吏部尚書兼武英殿大學士知制誥嚴訥撰文大理寺/左評事兼翰林院侍書李中書隆慶二年戊辰羅萬化)¶
(榜太子大師吏部尚書建極殿大學士李春芳撰文尚/寶司少卿兼翰林院侍書吳自成書隆慶五年辛未張)¶
<pb:KR2k0036_WYG_067-5a>¶
(元忭榜少師兼太子太師吏部尚書中極殿大學士申/時行撰文太僕寺少卿兼司經局正字徐繼申書萬厯)¶
(二年甲戌孫繼臯榜大學士王錫爵撰文光祿寺少卿/兼司經局正字成楫書萬厯五年丁丑沈&KR0375;學榜少傅)¶
(兼太子太傅禮部尚書建極殿大學士許國撰文太僕/寺少卿兼司經局正字馬極文書萬厯八年庚辰張懋)¶
(修榜大學士葉向髙撰文通政司知事唐尚中書萬厯/十一年癸未朱國祚榜太子太保禮部尚書兼武英殿)¶
(大學士王錫爵撰文大理寺右寺副趙應宿書萬厯十/四年丙戌唐文獻榜記無萬厯十七年己丑焦竑榜記)¶
(無萬厯二十年壬辰翁正春榜太子太保戸部尚書兼/文淵閣大學士張位撰文通政司經厯章如鋌書萬厯)¶
(二十三年乙未朱之蕃榜太子少保禮部尚書兼文淵/閣大學士陳于陛撰文通政司經厯湯應龍書萬厯二)¶
(十六年戊戍趙秉忠榜記無萬厯二十九年辛丑張以/誠榜記無萬厯三十二年甲辰楊守勤榜記無萬厯三)¶
<pb:KR2k0036_WYG_067-5b>¶
(十五年丁未黄士俊榜記無萬厯三十八年庚戍韓敬/榜記無萬厯四十一年癸丑周延儒榜少師兼太子太)¶
(師吏部尙書中極殿大學士葉向髙撰文通政司知事/周承禹書萬厯四十四年丙辰錢士升榜記無萬厯四)¶
(十七年己未莊際昌榜記無天啟二年壬戌文震孟榜/記無五年乙丑余煌榜記無崇禎元年戊辰劉若宰榜)¶
(記無崇禎四年辛未陳于泰榜記無崇禎七年甲戍劉/理順榜記無崇禎十年丁丑劉同升榜記無崇禎十三)¶
(年庚辰魏藻徳榜記無崇禎十六年/癸未楊廷鑑榜碑未立  六館日抄)　(原在城市/門今移改)¶
　　朱彞尊原按進士題名其初釋褐後即撰記立石¶
　　後乃有遲之一二十年始立石者至萬厯丙戍己¶
　　丑則有題名而無記戊戍以後則惟癸丑一榜有¶
<pb:KR2k0036_WYG_067-6a>¶
　　記而已士大夫論資格日嚴而忽視題名如此良¶
　　可歎也¶
補國子監碑亭惟西南隅崇禎庚辰進士題名碑下尚¶
可容兩碑因又立庚辰科特用題名碑僅容癸未科進¶
士題名碑立于其次更無餘地可以立碑而明之進士¶
題名止此亦異矣(薊邱/雜抄)¶
原崇禎庚辰上有厭薄進士之意故將下第舉人與廷¶
試貢士史惇等一百六十三人吴康侯等一百人盡留¶
<pb:KR2k0036_WYG_067-6b>¶
特用於是惇等上疏請援進士例謁文廟行釋菜禮并¶
立石題名閣臣張四知以為不可上命如所請大學士¶
周延儒奉勅撰文太僕寺少卿兼翰林院侍書朱國詔¶
奉勅書并篆額工部營繕司郎中王灝監刻今石立於¶
國學中(雜/記)　(以上二條原在/城市門今移改)¶
　　(臣/)等謹按¶
國朝題名碑惟順治壬辰乙未繙譯科另為碑刻餘則¶
　　滿漢同一碑肇自順治三年丙戍傅以漸榜四年¶
<pb:KR2k0036_WYG_067-7a>¶
　　丁亥吕宫榜六年己丑劉子壯榜九年壬辰鄒忠¶
　　倚榜又麻勒吉榜十二年乙未史大成榜又圖爾¶
　　宸榜十五年戊戍孫承恩榜十六年己亥徐元文¶
　　榜十八年辛丑馬世俊榜康熙三年甲辰嚴我斯¶
　　榜六年丁未繆彤榜九年庚戍蔡啟僔榜十二年¶
　　癸丑韓菼榜十五年丙辰彭定求榜十八年己未¶
　　歸允肅榜二十一年壬戍蔡升元榜二十四年乙¶
　　丑陸肯堂榜二十七年戊辰沈廷文榜三十年辛¶
<pb:KR2k0036_WYG_067-7b>¶
　　未戴有祺榜三十三年甲戍胡任輿榜三十六年¶
　　丁丑李蟠榜三十九年庚辰汪繹榜四十二年癸¶
　　未王式丹榜四十五年丙戌王雲錦榜四十八年¶
　　己丑趙熊詔榜五十一年壬辰王世琛榜五十二¶
　　年癸巳王敬銘榜五十四年乙未徐陶璋榜五十¶
　　七年戊戌汪應銓榜六十年辛丑鄧鍾岳榜雍正¶
　　元年癸卯于振榜二年甲辰陳徳華榜五年丁未¶
　　彭啟豐榜八年庚戍周&KR0584;榜十一年癸丑陳倓榜¶
<pb:KR2k0036_WYG_067-8a>¶
　　乾隆元年丙辰金徳瑛榜二年丁巳于敏中榜四¶
　　年己未莊有恭榜七年壬戍金甡榜十年乙丑錢¶
　　維城榜十三年戊辰梁國治榜十六年辛未吴鴻¶
　　榜十七年壬申秦大士榜十九年甲戍莊培因榜¶
　　二十二年丁丑蔡以臺榜二十五年庚辰畢沅榜¶
　　二十六年辛巳王杰榜二十八年癸未秦大成榜¶
　　三十一年丙戍張書勲榜三十四年己丑陳初哲¶
　　榜三十六年辛卯黄軒榜三十七年壬辰金榜榜¶
<pb:KR2k0036_WYG_067-8b>¶
　　四十年乙未吴錫齡榜四十三年戊戍戴衢亨榜¶
　　四十五年庚子汪如洋榜四十六年辛丑錢棨榜¶
　　皆列甲第姓名里貫毎科各立一碑云¶
増¶
聖祖御製祭酒箴　予敷文徳式禮辟雍允惟祭酒多¶
士攸宗在昔有虞命䕫教胄洎于成周升彼孝秀撫今¶
區夏遵路陳常海域遣子願齒膠庠爾長乃司表率匪¶
易木䋲斯直玉琢斯器烝烝譽髦爾儀是型濟濟橋門¶
<pb:KR2k0036_WYG_067-9a>¶
爾訓是聆惟亷持躬惟慎率屬佻逹其懲戒董其朂皇¶
矣謨典如鏗金鏞闡揚罔盡則傚奚從毋矜而華導之¶
誠正毋詭而趨範之孔孟王化丕盛視乎成均茍隳厥¶
職曷明人倫儒行克臧汝績乃效黽勉詔媺助宣聲教¶
増¶
皇上御製賜南學碑文　士為四民之首而太學者教¶
化所先四方于是觀型焉比者聚生徒而教育之董以¶
師儒舉古人之成法規條亦既詳備矣獨是科名聲利¶
<pb:KR2k0036_WYG_067-9b>¶
之習深入人心積重難返士之所為汲汲皇皇者惟是¶
之求而未嘗有志于聖賢之道不知國家以經義取士¶
使多士由聖賢之言體聖賢之心正欲使之為聖賢之¶
徒而豈沾沾焉文藝之末哉朱子同安縣諭學者云學¶
以為已今之世父所以詔其子兄所以勉其弟師所以¶
教其弟子弟子之所以學舍科舉之業則無為也使古¶
人之學止於如此則凡可以得志於科舉斯已爾所以¶
孜孜焉愛日不倦以至於死而後已者果何為而然哉¶
<pb:KR2k0036_WYG_067-10a>¶
今之士惟不知此以為茍足以應有司之求矣則無事¶
于汲汲為也是以至於惰逰而不知反終身不能有志¶
于學而君子以為非士之罪也使教素明于上而學素¶
講於下則士者固將有以用其力而豈有不勉之患哉¶
諸君茍能致思于科舉之外而知古人之所以為學則¶
將有欲罷不能者矣觀朱子此言洵古今通患夫為已¶
二字乃入聖之門知為已則所讀之書一一有益于身¶
心而日用事物之間存養省察闇然自修世俗之紛華¶
<pb:KR2k0036_WYG_067-10b>¶
靡麗無足動念何患詞章聲譽之能奪志哉况即為科¶
舉亦無礙于聖賢之學朱子云非是科舉累人人累科¶
舉若髙見逺識之士讀聖賢之書據吾所見為文以應¶
之得失置之度外雖日日應舉亦不累也居今之世雖¶
孔子復生也不免應舉然豈能累孔子耶朱子此言即¶
是科舉中為已之學誠能為已則四書五經皆聖賢之¶
精藴體而行之為聖賢而有餘不能為已則雖舉經義¶
治事而督課之亦糟粕陳言無裨實用浮偽與時文等¶
<pb:KR2k0036_WYG_067-11a>¶
耳故學者莫先於辨志志於為己者聖賢之徒也志于¶
科名者世俗之陋也國家養育人材將用以致君澤民¶
治國平天下而囿于積習不能奮然于聖賢豈不謬哉¶
朕膺君師之任有厚望于諸生適讀朱子書見其言切¶
中士習流弊故親切為諸生言之俾司教者知所以教¶
而學者知所以學¶
増¶
聖祖御製¶
<pb:KR2k0036_WYG_067-11b>¶
至聖先師孔子贊(并序/)　葢自三才建而天地不居其¶
功一中傳而聖人代宣其藴有行道之聖得位以綏猷¶
有明道之聖立言以垂憲此正學所以常明人心所以¶
不泯也粤稽往緒仰溯前徽堯舜禹湯文武逹而在上¶
兼君師之寄行道之聖人也¶
孔子不得位窮而在下秉刪述之權明道之聖人也行¶
道者勲業炳于一朝明道者教思周于百世堯舜文武¶
之後不有¶
<pb:KR2k0036_WYG_067-12a>¶
孔子則學術紛淆仁義湮塞斯道之失傳也乆矣後之¶
人而欲探二帝三王之心法以為治國平天下之凖其¶
奚所取衷焉然則¶
孔子之為萬古一人也審矣朕巡省東國謁祀闕里景¶
仰滋深敬摛筆而為之贊曰　清濁有氣剛柔有質聖¶
人參之人極以立行著習察舍道莫由惟皇建極惟后¶
綏猷作君作師垂統萬古曰惟堯舜禹湯文武五百餘¶
嵗至聖挺生聲金振玉集厥大成序書刪詩定禮正樂¶
<pb:KR2k0036_WYG_067-12b>¶
既窮象繫亦嚴筆削上紹往緒下示來型道不終晦秩¶
然大經百家紛紜殊途異趣日月無踰羮牆可晤¶
孔子之道惟中與庸此心此理千聖所同¶
孔子之徳仁義中正秉彞之好根本天性庶㡬夙夜朂¶
哉令圖溯源洙泗景躅唐虞載厯庭除式觀禮器濡毫¶
仰贊心焉遐企百世而上以¶
聖為歸百世而下以¶
聖為師非師¶
<pb:KR2k0036_WYG_067-13a>¶
夫子惟師于道統天御世惟道為寳泰山巖巖東海泱¶
泱牆髙萬仭¶
夫子之堂孰窺其藩孰窺其徑道不逺人克念作¶
聖¶
増¶
聖祖御製四子贊¶
復聖顔子¶
聖道早聞天資獨粹約禮博文不遷不貮一善服膺萬¶
<pb:KR2k0036_WYG_067-13b>¶
徳來萃能化而齊其樂一致禮樂四代治法兼備用行¶
舍藏王佐之器¶
宗聖曾子　洙泗之傳魯以得之一貫曰唯¶
聖學在兹明徳新民止善為期格致誠正均平以推至¶
徳要道百行所基纂承統緒修明訓辭¶
述聖子思子　於穆天命道之大原靜養動察庸徳庸¶
言以育萬物以贊乾坤九經三重大法是存篤恭慎獨¶
成徳之門卷之藏密擴之無垠¶
<pb:KR2k0036_WYG_067-14a>¶
亞聖孟子　哲人既萎楊墨昌熾子輿闢之曰仁與義¶
性善獨闡知言養氣道稱堯舜學屏功利煌煌七篇並¶
垂六藝¶
孔學攸傳禹功作配¶
　　(臣/)等謹按孔門四賢並有¶
皇上御製贊但黌宫内未經奉¶
諭立石今凖國子監志之例惟載自¶
臨雍紀事碑始¶
<pb:KR2k0036_WYG_067-14b>¶
増¶
皇上御製臨雍紀事碑　天生烝民若有恒性人道立¶
焉亶生聰明神聖作之君作之師以厚其生以正其徳¶
綱常之所以不墜倫𩔖之所以相維相保于天地間者¶
斯焉是賴古聖王繼天立極君師之道兼隆夐乎尚矣¶
繼是以來雖代有君而克盡其為君之道者葢寡若夫¶
同天地亘今古繼往聖開來世特立為師之道于宇宙¶
間者則惟我¶
<pb:KR2k0036_WYG_067-15a>¶
先師孔子一人敬惟¶
孔子集羣聖之大成祖述憲章垂教萬世使後之帝王¶
建極綏猷得有所遵循以求治法道法之大全由之則¶
治悖之則亂大哉¶
孔子功參乎覆載明並乎日月生民以來未有盛焉者¶
也我¶
列祖撫御寰區叙彞倫明禮樂諴民阜俗一惟¶
孔子所傳之大經大法是矩是式㣲言奥義悉推闡而¶
<pb:KR2k0036_WYG_067-15b>¶
表章之統緒相承心源符契欽敬追崇之盛典超越往¶
代具在彞章予小子懋學書闈景行志切逮寅承¶
丕緒祗奉¶
先猷夙夜兢兢繹思¶
聖道越乾隆三年季春上日躬釋奠于¶
先師前期飭官庀材崇飾廟貌特命大成殿大成門覆¶
以黄瓦崇聖祠覆以緑瓦稱朕慕道崇師至意記曰禮¶
時為大宜次之稱次之先王之制禮也順于鬼神合于¶
<pb:KR2k0036_WYG_067-16a>¶
人心惟其稱而已太學者帝王尊師之地盡禮備物以¶
明尊也稱其徳而不為過宜莫大焉抑非以炫耳目之¶
觀也欽崇至道敷政教以淑羣黎法¶
祖隆¶
師罔敢或斁俾薄海内外無一夫不與被¶
聖人之澤斯朕志也夫乾隆四年己未用允廷臣之請¶
勒文紀事以垂示于奕世系以詩曰　於昭道統淵源¶
三五¶
<pb:KR2k0036_WYG_067-16b>¶
至聖挺生立極萬古贊修刪定為帝王師天地悠乆斯¶
文在兹惟我¶
祖¶
宗惇崇典禮爰謁林廟爰封祖禰予膺鴻緒彞憲是承¶
釋奠視學大昕鼓徴萬仭宫牆圜橋首善笙鏞斯陳爼¶
豆斯薦耽耽翼翼鳥革翬飛制符宸居金碧流輝丕焕¶
宏模神明所宅玉振金聲永揚教澤式眎兆庶式育才¶
賢光宣文治億萬斯年¶
<pb:KR2k0036_WYG_067-17a>¶
増¶
御製重修文廟碑記¶
舉江淮河濟以贊海吾知其不知海舉嵩岱恒華以贊¶
地吾知其不知地然則舉道徳仁義以贊¶
孔子者其亦𩔖於是乎夫江淮河濟豈不為海所納而¶
不足以形海之大然海固不拒江淮河濟以為水也嵩¶
岱恒華豈不為地所載而不足以究地之厚然地固不¶
讓嵩岱恒華以為土也道徳仁義豈不為¶
<pb:KR2k0036_WYG_067-17b>¶
孔子所垂而不足以盡¶
孔子之量然¶
孔子固不外道徳仁義以為教也教之義始見於虞書¶
而未有定所夏校殷序周庠學則三代共之是國學所¶
昉乎夫三代既有學亦必有教而吾以為¶
孔子立道徳仁義之教者何葢三代以前之教非¶
孔子不明三代以後之教非¶
孔子不立亦猶江淮河濟非海不納嵩岱恒華非地不¶
<pb:KR2k0036_WYG_067-18a>¶
載道徳仁義非¶
孔子不垂也國學始于元太祖置¶
宣聖廟於燕京由元及明代有損益修葺至本朝而崇¶
奉規模為大備¶
列聖右文臨雍必事輪奐乾隆戊午朕詣學展儀先詔¶
易蓋黄瓦聿昭茂典然丹雘雖致飾壯觀而上棟下宇¶
風雨燥濕厯年既乆浸欹是虞爰以嵗丁亥發帑二十¶
餘萬特簡重臣司其事越己丑仲春告蕆工朕親釋奠¶
<pb:KR2k0036_WYG_067-18b>¶
以落成焉先是言臣有以宜乗此時修復¶
辟雍圜水之制為請者禮官以為三代之制弗相沿襲¶
實政不必泥古朕以其言良是遂從之門殿諸額一凖¶
㑹典皆親書各懸于其所舉大工者必泐碑以誌故叙¶
其事書之若夫述¶
孔子之言仍以頌¶
孔子是猶繪日月星辰以象¶
天朕有所不能¶
<pb:KR2k0036_WYG_067-19a>¶
増¶
世宗御製詣太學詩　禮樂牖民資大化國家造士在¶
斯文臨雍觀禮崇儒切視學論經養俊殷濟濟橋門龍¶
斾繞雍雍璧水鳯毛紛千官咸慶文明盛還佇同風率¶
土忻¶
増¶
世宗御製仲丁詣祭¶
文廟詩　扶植綱常百代陳天將¶
<pb:KR2k0036_WYG_067-19b>¶
夫子覺斯民帝王師法成隆治兆庶遵由臻至淳道統¶
長垂今與古文明共仰聖而神功能溯自生民後地闢¶
天開第一人¶
増¶
世宗御製詣太學詩　辟雍親莅止典禮重參稽管籥¶
仍魚雅威儀自整齊禮門資至化義路牖羣黎永翊文¶
明治休徴共受禔善俗禮為本仁民域可躋崇儒申術¶
教造士列東西共式習如性咸成璋與珪興賢勤寤寐¶
<pb:KR2k0036_WYG_067-20a>¶
振徳日提撕¶
増乾隆五年¶
皇上御製庚申仲秋丁祭詩　法¶
祖恢文徳崇儒禮¶
素王晨光開輦輅露氣浥旂常寅祀心恒凛丁辰日正¶
陽皇皇陳禮樂肅肅對宫牆言念百王後身登¶
夫子堂君師誠有愧仰止志方長¶
増乾隆九年¶
<pb:KR2k0036_WYG_067-20b>¶
御製二月上丁釋奠¶
先師孔子詩　靈春惟仲月吉日值丁辰禮樂遵先進¶
詩書淑兆民¶
宫牆增慕永爼豆薦馨新敢謂百王後能傳一脈真承¶
筐將素幣獻爵列儒臣試問得門者誰為不愧人¶
增乾隆十八年¶
御製仲秋釋奠¶
先師孔子詩　髙居詎恃九重尊丁祭親承率駿奔山¶
<pb:KR2k0036_WYG_067-21a>¶
海從來欽出𩔖¶
宫牆何有得其門樂音六奏非鐘鼓禮器千年復簋罇¶
經席昨臨今釋奠躬行未逮敢他論¶
増乾隆二十一年¶
御製仲春釋奠¶
先師孔子詩　經筵昨甫過釋奠此親臨寜僅崇文典¶
惟殷望道心衣冠集魚雅殿幕仰深沉道法參天地神¶
依貫古今千年綿後裔六佾協元音¶
<pb:KR2k0036_WYG_067-21b>¶
聖藻光楣梠¶
君師責並欽¶
増乾隆三十四年¶
御製仲春上丁釋奠¶
孔子并落成國學即事詩　國學維新逮落成躬承丁¶
祭致寅精經綸萬古歸¶
陶冶¶
道徳千秋示典程秪覺行難增以愧未能言贊出乎誠¶
<pb:KR2k0036_WYG_067-22a>¶
兩朝題額奎章煥心法由來治法并¶
子曰三年必有成虞傳惟一與惟精益滋宵旰寸心恧¶
敢詡治安百世程周鼎載陳古如式春芹敬薦潔為誠¶
試㸔陪禮來東魯教澤帡幪奕葉并¶
増乾隆二十四年¶
御製國學古槐詩　國學古槐一株元臣許衡所植閲¶
嵗既乆枯而復榮當辛未一枝再茁之初適¶
慈寜六旬萬夀之嵗槐市諸生傳為瑞事大學士蔣&KR0270;¶
<pb:KR2k0036_WYG_067-22b>¶
繪圖以紀曾題六韵卷中監臣觀保等請勒石講堂垂¶
示乆逺書以賜之　黌宫嘉䕃樹遺跡緬前賢初植至¶
元嵗重榮辛未年竒同¶
曲阜檜靈紀易林乾徴瑞作人化符祥¶
介夀筵喬柯應芹藻翠葉潤觚編右相非誇繪由來事¶
可傳¶
　　(臣/)等謹按國學古槐¶
御製詩是為首見之篇今恭録卷内¶
<pb:KR2k0036_WYG_067-23a>¶
(原元太宗即位之五年新建國子學於燕京御製宣諭/二通其一通諭多羅岱等及十投管象等官方是時)¶
(遣䝉古子弟一十八人來習漢人語言文字復棆漢人/子弟二十二人習蒙古言語弓箭命提領陳時可擇二)¶
(名儒管勾幷主守孔子廟道人馮志亨選秀士二人通/儒道人二人分作四牌子教讀不率教者以簡子量箠)¶
(之更權用燕京真定厯日銀建立夫子廟兩廡及肄業/之舍其子弟日給米一升麵如之肉一斤晩同給酒一)¶
(缶家糧之給亦一升土著者皆不與又於降戸每人撥/小蒼頭一名以奉使令此蛇兒年六月初九日所頒也)¶
(其一通諭受學子弟員習漢人文書之外並請匠藝事/及藥材所用彩色所出地理州郡所紀下至酒醴麯蘖)¶
(水銀之造飲食烹飪之制皆欲周覽旁通仍戒飲酒不/可有違恒度而于習講尤諄諄也所頒之年月與前同)¶
(不書何日意稍後于前亦不過旬日爾後十六年當定/宗崩之明年己酉十月望日夫子廟住持賜紫知觀李)¶
<pb:KR2k0036_WYG_067-23b>¶
(志元始礱樂石令重元子葛志先刋置學中其左方序/列四教讀弟子名蒙古筆且齊自札爾古齊以下凡十)¶
(九人漢人筆且齊自文宣努而下凡二十八人所謂筆/且齊者譯言書生也其數比舊有所加者續有慕效而)¶
(來者耳又列羅劉二通事不著其名又列宣授蒙古筆/且齊四牌子總教馮志亨宣授金牌提舉國子學事中)¶
(書楊惟中御前宣議國子學事賽音衮巴克實李志常/三人銜名所謂巴克實譯言師傳也惟中郎楊文肅公)¶
(從事征行勞烈甚著餘若志元志先志常則皆黄冠師/當時制尚淳質混儒道二者為一不復異别有合于老)¶
(易同用之㫖厥後元勲碩輔頗有為道家所薦而起者/濓謹按蛇兒年六月九日正金哀宗天興二年癸巳六)¶
(月壬午也金自宣宗以貞祐二年五月壬午遷汴三年/五月庚申燕京入我職方至是垂二十載立學以教胄)¶
(子固惟其時然竊獨怪是年王師南征圍汴蹴蔡决䇿/制勝日不暇給而太宗乃以教育英才為先務而其為)¶
<pb:KR2k0036_WYG_067-24a>¶
(教又能達事理不差鑿鑿見諸實用神謀睿算度越前/王天縦之聖為不可及己列聖有作益修成均養士之)¶
(制百年以來遂用人文化成天下兹葢其權輿者歟石/刻今藏京師與御賜宣聖王斚皆提舉學事者司之毎)¶
(當代去出以相傳且繋其名于籍非惟不忘其本先葢/亦慎之至也濓因得而備述俾覽者知祖宗垂意學校)¶
(文運之興殆非一日而纂修史臣或得以參考焉且潛/溪集  按多羅岱䝉古語七數也舊作奪羅解筆  齊)¶
(蒙古語寫字人也舊作必闍赤扎爾古齊䝉古語斷事/人也舊作扎古魯真今俱譯改文宣努舊作文宣奴今)¶
(對音譯改賽音䝉古語好也衮深也巴/克實師也舊作仙孔八合識今譯改)　(原在城市/門今移改)¶
　　(臣/)等謹按此條所引有元太宗諭二通故列為前¶
　　代帝製之首¶
<pb:KR2k0036_WYG_067-24b>¶
(原明宣宗國子監箴逰翼翼京師巖巖學宫首善之地是/維辟雍四方髦士來  來學業之所専詩書禮樂學必)¶
(有師為士承式祭酒司業暨乃衆職師道克敦士乃有/成俊乂奮興為國之禎咨爾為師敬爾儀則以教以率)¶
(罔懈朝夕咨爾為學明善誠身克智與能匪敬弗臻俗/化所自賢才所出其於國家甚重而切朂爾師生咸篤)¶
(於誠無忽於行式觀厥成/原明英宗重建太學碑畧)　(官箴故有學在宫城之艮/北京)¶
(隅庳隘弗稱正統八年秋命有司撤而新之明年春成/朕躬釋奠於先師循古典也退即學之彞倫堂命儒臣)¶
(講經公卿大夫百執事之臣縫掖之士兵衛之帥拱侍/而聴殆以萬計已而有司請如故事紀其成于碑敬書)¶
(貞石昭示後人府明英宗實録/原馬祖常大興  學孔子廟碑)　(昔我太祖皇帝受命/)¶
(興邦金人遜于汴太祖即以全燕開大藩府制臨中夏/維時已有定都之志矣故太宗皇帝首詔國子通華言)¶
<pb:KR2k0036_WYG_067-25a>¶
(迺俾貴臣子弟十八人先入就學時城新刳于兵學官/攝于老氏之徒世祖室帝教命下始正儒師復官學廟)¶
(事孔子歸壖垣四侵地勒石具文作新士子至元二十/四年既成今都立國子學位於國左又因故廟為今學)¶
(京師雜五方俗尹治日不給廟之牆屋弊壊將壓以毁/講習之堂粗完泰定三年今大尹曹候上視廟貎祠位)¶
(皆不如制割稍入為竂寀倡然後大家富室合貲以聚/財者有焉釋子方士分食以它徙者有焉施施于于咸)¶
(樂于成延兩廡五十有二楹締構塗飾工良物辦象從/祀諸賢百有五人妥靈惟肖威儀有容人懇請于朝得)¶
(廩餼弟子員百人受學于師復其身不勞以事于是天/下首善之教興焉廟肇自唐咸通中遇遼金燕為都邑)¶
(故嘗用天子學制選舉升造與南國角立亦一時之盛/也而太宗皇帝當雲雷經綸之世聖訓諄切以徳賞喻)¶
(父師以檟楚懲子弟饑焉粟肉渴焉酒醴力焉僕使恩/義甚備其養賢勸善之誠固已髙出百王之上矣世祖)¶
<pb:KR2k0036_WYG_067-25b>¶
(皇帝立極作則人文宣明登用儒臣躬親講學故當時/勲賢之裔以及宿衞之臣罔不以揖讓爼豆之為懿顓)¶
(䝉昏愚之為恥也而三代國學黨序遂庠家塾之等秩/然羅列于上下才學經術用世之士踵武而出暨仁宗)¶
(皇帝賓興大比四方舉進士凡登賢書䇿名禮部者京/師屢倍于外郡非列聖仁涵義揉百年之禮樂文物推)¶
(而致之歟燕自虞夏為武衛之服召公之化尙矣昭王/築臺以徠賢士鄒衍樂毅劇辛至有稱于世韓嬰以詩)¶
(易為一家師孔頴達博綜五經卓然庶㡬醇儒今多士/游歌在庭摳衣在廟時見鄒魯之美矣若嬰頴達宜所)¶
(不道矧衍毅辛之徒哉夫儒者之學詩書六藝之文以/至施之天下之道無有二也後世教不興家異人殊各)¶
(溺于所習以相詆訾由上之教無以一之也嗟夫古者/小學大學之師弟子之傳皆本于道徳仁義之實著于)¶
(詩書六藝之文非有教有授則不敢以傳也傳焉而龎/雜不經則上有刑也是故風淳而氣同由上文教有以)¶
<pb:KR2k0036_WYG_067-26a>¶
(一之也而王國多士逄文明之㑹肄業有學學有師春于/秋禮其先聖先師者又有廟有位入有食以處出有貴)¶
(衆所以報稱列聖教化之徳而應賢侯承宣之志者必/彈冠而起矣提舉學事崔居中教授賈良弼正張楨録)¶
(司視以狀請曰廟之成前尹瑪蘓庫實能始之今尹曹/偉實能終之經厯王孝祖薛讓警巡按院烏徳美使李)¶
(權且能考工于下也余既為言正兖郕沂鄹四公配食/東嚮位其來請遂為銘詩不辭詩曰  皇元有赫奄受)¶
(大國于月之&KR1208;于日之域京邑翼翼莫不來極予誕敷/文徳新都有嵯辟雍峩峩&KR0722;弁之瑳濟爾象犧鍧爾絃)¶
(歌新宫則那舊廟如之何皇帝在御百度咸若海輸惟/柟河浮厥柏是尋是斵虞庠嶽嶽式光我上國至聖儀)¶
(儀元紘龍衣衎我先師既右享之采茆于池薦此明犧/用介我蕃釐蕃釐伊何彼美多士克明克類克諒厥事)¶
(以登膴仕以媚于天子有鏗華鐘路鼓逢逢言燕于公/有翼有顒多士既同天府是庸惟曹侯之功曹侯誾誾)¶
<pb:KR2k0036_WYG_067-26b>¶
(迺承迺宣御劇乃專虞廷連連王士安安祗國維賢天/子萬年  石田集  按瑪滿洲語粗也蘓庫皮也舊作)¶
(馬斯忽烏徳美䝉古語送也舊作兀都購今俱譯改烏/原程鉅夫國學先聖廟碑  皇慶二年春皇帝若曰我)¶
(元嗣百世之統建萬民之極誕受厥命作之君師世祖/混一區宇亟修文教成宗建廟學武宗追尊孔子所以)¶
(崇化育材也朕纂丕圖監前人成憲期底于治可𣗳碑/于廟詞臣文之臣某拜手稽首奉詔言曰臣聞邃古之)¶
(初惟民生厚風氣漸靡聖人憂之越有庠序學校之制/天下之治胥此焉出中統二年以儒臣許衡為國子祭)¶
(酒選朝臣子弟充弟子員至元四年作都城畫地宫城/之東為廟學基二十四年備置監學宫元貞元年詔立)¶
(先聖廟乆未集大徳三年春丞相臣哈喇哈斯達爾罕/大懼無以秪徳意乃身任之飭五材鳩衆工責成工部)¶
(郎中臣賈馴馴心計指授晨夕匪懈工師用勸十年秋/廟成謀樹國子學御史臺臣復以為請制可至大元年)¶
<pb:KR2k0036_WYG_067-27a>¶
(冬學成廟度地頃之半殿四阿崇尺六十有五廣倍之/深視崇之尺加十焉配享有位從祀有列重門修廊齋)¶
(廬庖庫為楹四百七十有八學在廟西地孫于廟者十/之二中國子監東西六舘自堂徂門環列鱗比通教養)¶
(之區為問百六十有七制加孔子大成之號祀以大牢/輦釋奠雅樂江南復戸四十肄之春秋二祀先期必命)¶
(大臣攝事皇帝御極陞先儒周敦頣程顥程頤司馬光/張載邵雍朱熹張栻吕祖謙許衡從祀廣弟子員為三)¶
(百進庶民子弟之俊秀相觀而善業精行成者嵗舉從/政又詔天下三嵗一大比興賢能于是崇宇峻陛陳器)¶
(服冕聖師巍然如在上教有業息有居親師樂友諸生/各安其學咸曰大哉天子之仁至哉相臣之賢工曹之)¶
(勤其知政治之本源矣/原吴澄賈侯修廟學頌)　(雪樓集帝既一天下作京城/世祖皇)¶
(于大興府之北其祖社朝市之位經緯塗軌之制宏規/逺謀前代所未有也至元二十四年設國子監命立孔)¶
<pb:KR2k0036_WYG_067-27b>¶
(子廟暨順徳忠獻王哈喇哈斯相成宗始克繼先志成/其事而工部郎中賈侯董其役廟在東北緯塗之南北)¶
(東經塗之東殿四阿崇十有七仭南北五尋東西十筵/者三左右翼之廣亦如之衡達于兩廡兩廡自北而南)¶
(七十歩中門崇九仭有四尺修半之廣十有一歩門東/門西之廡各廣五十有二歩外門左右為齊宿之室以)¶
(間計各十有五神厨神庫南直殿之左右翼以間計各/七殿而廡廡而門外至于外門内至於厨庫几四百七)¶
(十有八楹肇謨于大徳三年之春訖功于大徳十年之/秋于時設官教國子巳二十年矣寄寓官舍不正其名)¶
(丞相以為末稱興文崇教之實也乃營國學于廟之西/中之堂為監前以公聚後以燕處旁有東西夾夾之東)¶
(西各一堂以居博士東堂之東西堂之西有室東室之/東西室之西有庫庫之前為六館東西嚮以居弟子員)¶
(一館七室助教居中以莅之館南而東而西為兩塾以/屬于門屋四周通百間踰年而成不獨聖師之宫巍然)¶
<pb:KR2k0036_WYG_067-28a>¶
(為天下之極而首善之學亦偉然聳天下之望逺邇來/觀靡不驚駭嘆羡其髙壯宏敬葢㣲丞相其孰能贊承)¶
(聖天子之徳意而㣲賈侯亦孰能闡張賢宰相之盛心/哉侯名馴字致道濟南鄒平人至大四年三月朔國子)¶
(監丞呉澂叙詩曰千於赫皇元澤彌八埏翼翼京師風/化攸先孔道昺明  古日月帝曰廟之以對光烈顯允)¶
(龎臣欽輔神孫祖訓是承往聖是遵相謂而馴而職而/職乃基乃構乃墁乃甓侯柢相言弗懈以䖍新宫巍巍)¶
(有卓其騫宫牆之西學宫爰作我宏爾居爾懋爾學爾/士來遊四方具瞻爾則非遥像貎聿嚴恂恂賈侯克敦)¶
(克敏孰挫其亷孰混其畛一正不阿百折不回族斯紏/紛剸之恢恢廟學之崇天子之徳丞相之功賈侯之力)¶
(原呉文正集監營繕官舍記/  陳旅國子)　(至順三年春南陽富珠/)¶
(哩先生以集賢直學士兼國子祭酒監有隙地在居賢/坊大徳中有司議以建學餘力築屋以舍師儒不果也)¶
<pb:KR2k0036_WYG_067-28b>¶
(明年五月以中統楮泉二萬餘緡筮吉日籌工度費除/地坊北畫為四區區各立屋五間中三間為居室旁兩)¶
(間為肅官具饔之所宅之門以東西門之衖以南北衖/北距通衢立大門衡南羡壤可藝疏東浚井西置屋居)¶
(𨽻者使掌大門之管以贏資治舊宅二區之在坊中者/其西圮甚易敗桷腐菼補以新瓦而塈塗之旁起屋如)¶
(北坊之制東宅西偏作室象舟可居琴書東南作見/賓之室曰賓菴七月經始九月成  安雅堂集)¶
(以上六條原在/城市門今移改)¶
　　(臣/)等謹按陳旅記文稱富珠哩者乃富珠哩翀元¶
　　史本傳所載事蹟與此相同陳記中未及其名耳¶
(原吳澄崇文閣碑也國朝以神武定天下我世祖皇帝/以武之不可偏尚  廣延四方𦒿碩之彦與共謀議遂)¶
<pb:KR2k0036_WYG_067-29a>¶
(能禆贊皇猷修舉百度文治浸浸興焉中統間命儒臣/教胄子至元間備監學宫成宗皇帝光紹祖烈相臣哈)¶
(喇哈斯欽承上意作孔子廟于京師御史臺言冑子之/教寄寓官舍隘陋非宜奏請孔廟之西營建國子監學)¶
(以御史府所貯公帑充其費逮至仁宗皇帝文治日隆/僉謂監學櫝藏經書宜得重屋以庋有㫖復令臺臣辦)¶
(集其事乃于監學之北構架書閣閣四阿檐三重度以/工師之引其崇四常有一尺南北之深六尋有竒東西)¶
(之廣倍差其深延祐四年夏經始六年冬績成材木瓦/甓諸物之直工役飲食之費一皆出御史府雄偉壯麗)¶
(煥然增監學之輝名其閣曰崇文英宗皇帝講行典禮/賁飾太平文治極盛矣臺臣請勒石崇文閣下用紀告)¶
(成之嵗月制命詞臣撰文臣澂次當執筆今上皇帝丕/纂聖緒動遵世祖成憲于崇儒重道惓惓也泰定元年)¶
(春誕降俞音國子監立碑如臺臣所奏臣澂謹録所撰/文以進臣聞若古有訓戡定禍亂曰武經緯天地曰文)¶
<pb:KR2k0036_WYG_067-29b>¶
(武之與文各適所用然戡定禍亂用于一時而已經緯/天地則亘古亘今不可無也何也日月星辰天之文也)¶
(山川草木地之文也人文與天地相為經緯則亦與天/地相為長乆而可一日無也哉我世祖怱怱用武日不)¶
(暇給而汲汲崇文惟恐或後此其髙識深慮度越百王/宏規逺範垂示萬世以為聖子神孫法程夫豈常人所)¶
(能測知葢創業之初非武無以弭亂守成之後非文無/以致治武猶毒藥之治病病除即止文猶五穀之養生)¶
(無時可棄也有文治之君必有文治之臣文治之臣茍/非教習之有其素彼亦惘然孰知文之所以為文者故)¶
(建學以興文教暢文風涵育其人將與人主共治也斯/文也小而修身齊家大而治國平天下言動之儀倫紀)¶
(之叙事物理義之則禮樂刑政之具凡燦然相接焕然/可述皆文也古聖賢用世之文載在方冊不攷古人之)¶
(所以用世不知今日之所以為世用者也然則聖朝之/崇文豈虚為是名也哉閣之所庋古聖賢之文也立之)¶
<pb:KR2k0036_WYG_067-30a>¶
(師使之以是而教設弟子員使之以是而學教之而成/學之而能則游居監學者濟濟然彬彬然人人閑于言)¶
(動之儀詧于倫紀之叙博通乎事物理義之則詳究乎/禮樂刑政之具他日輔翊吾君躋一世文治于堯舜三)¶
(代之盛由此而選也夫如是其可謂不負聖天子崇文/之明命休徳已若夫不能潛心方冊真有得于古聖賢)¶
(之所謂文而渉獵乎淺末炫燿乎葩華曾是以為文乎/上之所崇下之所以為世用者葢不在是    呉文正)¶
(集蒲道源崇文閣上梁文/補)　(我瞻四方京師為首善之/)¶
(地若稽三代國學為宣化之原皇帝發政施仁仰承祖/武右文尚徳創設儒科政府揚休期大猷之是闡中臺)¶
(集議懼闕典之未興以為教胄子既有成均尊聖經可/無傑閣欽承上㫖大發積緡官不科需用咸資于素畫)¶
(農無妨作役盡募于間民朝士程工梓人奏技前瞻離/位後鎮坎宫雲漢昭回菁莪樂育圜橋門之冠帶藏闕)¶
<pb:KR2k0036_WYG_067-30b>¶
(里之詩書擇吉旦而舉虹梁協衆誠而修燕賀伏願上/梁之後朝廷寜謐禮樂興行洋洋藹絃誦之音濟濟登)¶
(茹連之士子閒居叢藁梨花樂府序/原虞集國  監後圃賞)　(至大庚戌之仲/)¶
(春大成殿登歌樂成時雨適至我司業先生樂雅樂之/復古顧甘澤之及時於是乎賦喜雨之詩推本歸功於)¶
(成均之和迺三月辛巳國子監後圃梨花盛開先生率/僚史席林臺之上尊有醴盤有蔬肴胾雜陳勸酬交錯)¶
(飲且半命能琴者作古操一闋禽鳥翔舞雲風低迴先/生於是歌木蘭之引以寓斯文之至樂而泳聖澤之無)¶
(窮也明日僚友酌酒而賡之又明日諸生之長酌酒而/賡之氣和辭暢洋洋乎盛哉虞某起言曰古之教者必)¶
(以樂故感其心也深而成其徳也易命大夫者猶與之/登髙賦詩而觀其能否兹事不聞乆矣今吾師友僚佐)¶
(乃得以講誦之暇從容詠歌庶㡬乎樂而不淫者亦成/均之義也命弟子緝録為卷以貽諸好事可覽觀焉謹)¶
<pb:KR2k0036_WYG_067-31a>¶
(序陳道園學古録歌/原  璉登崇文閣)　(巍巍乎髙哉崇文之誾兮吾不/)¶
(知其㡬百尺突兀直倚蒼㝠中雕簷髙飛近曉日瓊忩/洞啟來清風前瞻兮帝闕下顧兮辟雍京畿鬱兮千里)¶
(五雲近兮九重太行西來兮迤𨓦居庸北拱兮巃嵸峯/巒逺近其環峙削出朶朶金芙蓉是中竒勝甲天下何)¶
(况此地名儒宗圖書浩瀚紛莫數文光夜吐猶晴虹漢/家天祿不可以復見幸喜斯閣之髙崇值校文之多暇)¶
(日徙倚而從容愛扶輿磅礴之竒秀兮呼吸盡使歸心/胷闌干笑拍飛鳥上豪氣不减陳元龍俯視十二衢車)¶
(馬塵濛濛欲招太白老更約束坡翁葡萄酒傾瑪瑙甕/日醉三百玻璃鍾人間亦自有勝境何必飛度扶桑東)¶
(原琴軒集子監彛倫堂前石晷詩/  袁珙國)　(流沙迢迢隔溟渤/)¶
(不取昆吾鑄竒物杏壇花開春晝遲帝遣良工琢山骨/圓如蒲璧巨如輪三尺瑶臺髙捧雲子午南北已定位)¶
<pb:KR2k0036_WYG_067-31b>¶
(度數安用羅星辰六堂深沉更漏早旭日扶桑照林杪/一絲影射白玉盤萬井鐘聲報清曉先生盛服坐臯比)¶
(猶記花甎催直時寅賓出納著二典赤心只許羲和知/爰則晨昏造小子寸隂自惜勤終始期在涓涘答主恩)¶
(太明教化同一/晷  栁莊集)　(以上五條原在/城市門今移改)¶
　¶
　¶
　¶
　¶
欽定日下舊聞考六十七¶
