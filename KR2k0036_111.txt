# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:25.016720
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百十一
<pb:KR2k0036_WYG_111-1a>¶
欽定四庫全書¶
欽定日下舊聞考卷一百十一¶
　　京畿(三河縣/)¶
原三河縣在州城東七十里(明一/統志)¶
　　(臣/)等謹按三河縣明𨽻通州故云在州城東¶
本朝𨽻順天府在府東一百一十里¶
増縣東西距七十里南北距九十里東至薊州界二十¶
里西至通州界五十里南至香河縣界三十里北至宻雲¶
<pb:KR2k0036_WYG_111-1b>¶
縣界五十五里東南至寳坻縣治九十里西南至通州¶
界七十里東北至平谷縣界十五里西北至順義縣治¶
九十里(一大清/  統志)¶
原三河縣本漢臨泃縣地(清𩔖天文/分野之書)¶
　　朱彛尊原按前後漢志上谷涿郡無臨泃縣¶
増三河縣本漢臨泃縣地唐析潞縣地置三河縣屬幽¶
州(明一/統志)¶
増明一統志三河本漢臨泃縣地今考兩漢書並無臨¶
<pb:KR2k0036_WYG_111-2a>¶
泃縣唐書地理志幽州范陽郡潞縣下云武徳二年置¶
臨泃縣貞觀元年省臨泃而薊州漁陽郡三河下云開¶
元四年析潞縣置故知本是一地先分為臨泃後分為¶
三河皆自唐非漢也(日知/録)¶
原臨泃石趙所置亦曰臨渠晉永和六年燕慕容霸伐¶
趙收安樂北平兵糧與其主雋會于臨渠即此城也後¶
魏廢(方輿/紀要)¶
原唐武徳二年析潞縣置臨泃縣貞觀元年省開元四¶
<pb:KR2k0036_WYG_111-2b>¶
年更置三河縣(新唐/書)¶
原縣初置屬幽州開元十八年改𨽻薊州(太平寰/宇記)¶
原金元並屬通州(清類天文/分野之書)¶
増三河漢潞縣地唐武徳二年析置臨泃屬元州貞觀¶
初廢景龍三年改臨泃置三河開元四年析潞縣置三¶
河縣屬幽州十八年改薊州五代初廢後唐長興三年¶
復置三河晉天福中入于遼屬薊州尚武軍保大末入¶
于金尋入宋宣和五年屬廣川郡七年仍入金天徳三¶
<pb:KR2k0036_WYG_111-3a>¶
年升潞縣為通州以三河𨽻焉元屬大都路明屬順天¶
府通州洪武十年省平谷縣入三河十三年仍設平谷¶
屬薊州(通畿輔/  志)¶
増乾隆七年¶
御製三河縣詩　近山風轉嚴當秋樹如綺策渡過三¶
河馬足怯寒水秉穂堆圃塲老㓜趁墟市稍免凍與饑¶
憂餘亦生喜尋思赤縣廣安得皆似此¶
　　(臣/)等謹按三河縣¶
<pb:KR2k0036_WYG_111-3b>¶
御製詩恭載首見之篇餘不備録¶
(原吕髙渡三河詩落白馬渡三河春風起緑波天圉燕/樹合山遶漢宫多  電流弓景青雲遏劍歌邊烽方未)¶
(息吾敢問漁/蓑  江峯集)¶
原縣城髙二丈五尺明嘉靖二十九年知縣事張仁増¶
崇五尺至四十二年知縣事劉文彬又増五尺其角樓¶
敵臺則知縣張倫所建也(三河/縣志)¶
　　(臣/)等謹按縣城自¶
本朝康熙十八年以後屢次領¶
<pb:KR2k0036_WYG_111-4a>¶
帑重修城方四里髙二丈五尺城門四東曰就日南曰¶
　　來薫西曰瞻雲北曰承恩¶
原舊城在今縣東三里泃河南被水衝廢今三河城即¶
趙徳鈞所改置城方六里濠濶三丈深半之(城邑/考)¶
原縣治洪武初建正統間重修儒學在縣治西南金泰¶
和間建元至正戊子教諭劉元皓建文廟兩廡明宣徳¶
間重修(三河/縣志)¶
原元禮部郎中王約有重建三河講堂記亦以縣城始¶
<pb:KR2k0036_WYG_111-4b>¶
剏于後唐明宗云(名勝/志)¶
(原元王約重建三河講堂記明禮部侍郎田君嘉甫告/予曰吾邑三河始城于後唐  宗長興三年宣聖廟未)¶
(詳其初而廟之講堂乃金泰和五年富察公剏焉榜之/曰明道迄今將百年而摧圯無餘令尹劉君鐸自元貞)¶
(二年宰是邑即明道故基而為堂費不擾民而厥績告/成焉  三河縣志  按富察舊作蒲察今從八旗姓譜)¶
(改/正)¶
(増元珠克三河縣學剏建兩廡記畧道我朝開闢之初/首命内外郡邑各建廟學泃陽當衝  絃誦蔑聞禮樂)¶
(弗振泮宫僅蔽風日而兩廡俱闕殊乏從祀之儀至正/戊子教諭劉元皓由平谷秩滿調是邑惄焉傷之即白)¶
(于縣之令佐剏建兩廡六間兩齋二間計已束修及官/吏捐俸里閈助費工趨事集不數月而成  同上  按)¶
<pb:KR2k0036_WYG_111-5a>¶
(珠克索倫語房屋也/舊作祝阿今譯改)¶
原叚家嶺在縣東二十里官道旁(方輿/紀要)¶
原靈山華山聖水山駝山俱在縣北靈山去縣治十五¶
里三面出泉形勝記所謂北倚靈山者也又十五里為¶
華山一名兎兒山又十五里為駝山即香河縣駱駝港¶
之源水遶駝山而出故名其地又有石城青梁諸山口¶
聖水山在縣西北三十里又十五里為鳳凰山(名勝/志)¶
増蟠龍山在縣西北五十里舊名旁立山後改新名(三/河)¶
<pb:KR2k0036_WYG_111-5b>¶
(縣/志)¶
　　(臣/)等謹按蟠龍山舊有¶
行宫乾隆十九年始移建於山迤北之大新莊詳見後¶
増乾隆九年¶
御製蟠龍引　蟠龍山名前建行宫偶來駐驆有作¶
我聞金陵自昔稱龍蟠千秋形勝想像間奕奕瑶光照¶
薊野蟠龍亦得名兹山江南江北不異地天龍逰戯同¶
歸禪獅峯鷲嶺詎獅鷲何如九二見在田南陽卧客吾¶
<pb:KR2k0036_WYG_111-6a>¶
心企敢誇乘六以御天¶
　　(臣/)等謹按蟠龍引¶
御製詩恭載首見之篇餘不備録¶
原三河以地近七度鮑邱臨泃三水而名(郡縣/釋名)¶
　　(臣/)等謹按七度河之度亦作渡¶
増泃水又東南逕臨洵城北屈而厯其城東側城南出¶
(水經/注)¶
原七渡河在縣西北一名黄頒水源自順義縣黄頒峪¶
<pb:KR2k0036_WYG_111-6b>¶
流注縣界下流入于白河鮑邱河在縣西南即白河之¶
别名也自宻雲縣流經通州東境米莊村又流經縣界¶
至寳坻縣境合于泃河泃河在縣北自薊州平谷縣流¶
入縣境又東南流入寳坻縣界合于鮑邱河唐志縣北¶
十二里有渠河塘西北六十里有孤山陂溉田三千頃¶
渠河疑即泃河之譌也(方輿/紀要)¶
原三河縣西北有泉汲以洗目可愈目疾因名聖水(長/安)¶
(客/話)¶
<pb:KR2k0036_WYG_111-7a>¶
原泃河石橋俗名小河橋在縣南門外正徳十二年御¶
馬監太監張鋭建大學士楊一清作碑記鋭邑人也(三/河)¶
(縣/志)¶
　　(臣/)等謹按泃河石橋明正徳中建萬厯四十六年¶
　　重修¶
本朝順治七年康熙三十年乾隆十三年屢經修葺¶
(原明楊一清新建泃河石橋記畧逹三河縣城南百歩/有河即古之泃河也東通錯橋西  金雞塘境接通薊)¶
(往來經由之路嵗治浮橋以渡河水泛濫橋輒壞僉謂/易以石庶可乆而工役繁莫之能舉也左都督張明捐)¶
<pb:KR2k0036_WYG_111-7b>¶
(金數千鳩工伐石屬前大同副總兵指揮同知趙㫤董/其事度之長三十歩髙五尺廣若干尺以正徳十年十)¶
(月工成/石淙槀)¶
原錯橋在縣東五里之七渡河(長安/客話)¶
　　(臣/)等謹按錯橋乆廢¶
本朝康熙年間於其地額設渡船四以便行者¶
増錯橋一名草橋今廢(三河/縣志)¶
原宣徳三年七月順天府三河縣奏本縣錯橋東通遼¶
海西達京師今年五月霖雨山水暴漲壊橋甃石皆缺¶
<pb:KR2k0036_WYG_111-8a>¶
驛使往來不便乞撥軍夫工匠於華山石厰取石修砌¶
庶幾可成從之(明宣宗/實録)¶
原宣徳三年八月丁未車駕發京師戊申駐驆三河縣¶
東之草橋(同/上)¶
(原宋褧宿錯橋詩水偶來城下錯橋西神樹棲鴉迫暮/啼數騎東來飲河  一聲羗管碧雲低  燕石集)¶
(原劉希彛詩沙錯橋臨七渡山色遶泃陽地脉沿溪潤/春流到海長  容開麗景樹影弄晴光川上情何極東)¶
(逰憶故鄉/  名勝志)¶
増大新莊¶
<pb:KR2k0036_WYG_111-8b>¶
行宫乾隆十九年建前建石橋一座西石橋一座東木¶
橋一座(三河/縣志)¶
　　(臣/)等謹按大新莊¶
行宫内恭懸¶
皇上御書扁曰止水靈淵曰隨安室曰物外情聨曰法¶
　　雨普沾資海滴慧珠通映仰燈然又聨曰勒寒花¶
　　樹芳遲發向暖郊原潤逮耕又曰萬頃緑雲秋麥¶
　　蔚千村紅雨杏花深¶
<pb:KR2k0036_WYG_111-9a>¶
増乾隆三十五年¶
御製大新莊行宫晩坐詩　過午非常暖蒸為雲密垂¶
逺山藏影暗平野羃煙披作雨庶幾遇去年有所思春¶
郊霑尺澤心幸復斯時(昨嵗至盤山適當好雨優霑廻/蹕經此村農共趂春耕覽之心)¶
(慰兹將届興犁正思甘雨幸午暄雲佈/兾釀尺霖復如去年之霑澤以紓望念)¶
増乾隆四十年¶
御製於大新莊行宫作　列岫對龍蟠(是處又名蟠龍/山以南對列岫)¶
(得/名)居停一宿安村民迓行輦衛士解征鞍書史静如待¶
<pb:KR2k0036_WYG_111-9b>¶
庭軒清且寛杏花將欲綻芳信逓田盤¶
　　(臣/)等謹按大新莊¶
行宫¶
御製詩謹繹有關紀述者恭載卷内餘不備録¶
原泥窪鎮在縣西二十里有廵司又西十里曰夏店有¶
五槐公館又西二十里曰煙郊與通州接界有官兵戍¶
守(方輿/紀要)¶
増煙郊¶
<pb:KR2k0036_WYG_111-10a>¶
行宫乾隆二十年建(三河/縣志)¶
　　(臣/)等謹按煙郊¶
行宫建自康熙年間乾隆二十年移建於舊址迤南¶
正殿外簷恭懸¶
聖祖御書額曰虚明向逺開殿内恭懸¶
皇上御書額曰緑浄雲畦聨曰為元后則時天若知小¶
　　人依所逸無樓額曰眺逺樓曰逺含澄景聨曰樹¶
　　色溪光成静賞花香鳥語絶塵縁又曰目同碧宇¶
<pb:KR2k0036_WYG_111-10b>¶
　　朗無盡心與白雲㪚以閒捲房聨曰春色昌昌有¶
　　脚化工蕩蕩無私佛室聨曰慈慧顯三千大化圓¶
　　通示不二法門皆¶
御書¶
増乾隆十年¶
御製煙郊行宫晩坐詩　春宵雪後寒古月望前潔雪¶
月成䨇清幽齋景殊絶瓷檠燄花落竹竈茶煙歇託好¶
有常因即事愜静恱去嵗將今夕不起心分别¶
<pb:KR2k0036_WYG_111-11a>¶
　　(臣/)等謹按煙郊¶
行宫¶
御製詩恭載首見之篇餘不備録¶
原三河驛在縣南關正徳初併公樂夏店二驛剏之者¶
嘉靖二十九年知縣張仁重修今廢(三河/縣志)¶
(原明李貢併三河驛記畧里三河縣東有驛曰公樂西/有驛曰夏店皆去縣二十  使者東西至以驛在野且)¶
(隘恒不止宿必抵縣宿先是廵撫都御史平湖屠公勲/請併于縣為三河驛為衆議廢格正徳辛未貢檢舊牘)¶
(乃運二驛舊材併作成之甚速由是東西使者至皆領/于驛縣釋重累爰刻鉻于石曰漁陽之西潞河之東有)¶
<pb:KR2k0036_WYG_111-11b>¶
(三河縣處乎其中兩驛距縣各二十里使者不留必縣/是止前賢謀國莭財裕人并二為一道里亦均我聞于)¶
(朝天子曰可經之營之有堂有厦昔者候吏輟食而嗟/今領于驛寧其室家昔者邑民苦于帳具今領于縣有)¶
(害斯去事雖由我恐蔽前賢/刻銘于石兾永嵗年  同上)¶
原三河縣多曠土宜耕屯有唐會莊為昔時墾植之址¶
(屯政/考)¶
補三河縣有延福寺(元崇國/寺碑隂)¶
補普安禪師至温于三河作蓮宫寺(道園學/古録)¶
増舍利塔在縣西門外金正隆元年顯武將軍孟勝建¶
<pb:KR2k0036_WYG_111-12a>¶
相傳藏佛牙舍利子於内髙十三級(三河/縣志)¶
原金中都轉運使劉樞墓在縣西五十里(同/上)¶
(原劉樞字居中通州三河人天眷二年進士張浩營建/燕京宫室選樞分治工役官至中都路轉運使大定四)¶
(年卒于官/金史本傳)¶
原後唐長興三年趙徳鈞為節度使于幽州東北百餘¶
里城三河縣以通薊州運路遼人來争徳鈞擊却之九¶
月朔城三河畢邊人頼之(通/鑑)¶
増後唐李存朂㧞燕以趙徳鈞鎮幽州為節度使乃城¶
<pb:KR2k0036_WYG_111-12b>¶
三河而戍之(五代/史)¶
　¶
　¶
　¶
　¶
　¶
　¶
欽定日下舊聞考卷一百十一¶
