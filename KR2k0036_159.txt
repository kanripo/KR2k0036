# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:26.187871
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百五十九
<pb:KR2k0036_WYG_159-1a>¶
欽定四庫全書¶
欽定日下舊聞考卷一百五十九¶
　　雜綴(三/)¶
原漢雲臺功臣二十八人冦恂子翼上谷昌平人葢延¶
巨卿漁陽要陽人王梁君嚴漁陽安陽人幽州居其三¶
魏高允作徵士頌合三十四人中書侍郎固安侯范陽¶
盧元子真河内太守丁樂侯廣寗燕崇元畧上黨太守¶
高邑侯廣寗常陟公山輔國大將軍從事中郎范陽祖¶
<pb:KR2k0036_WYG_159-1b>¶
邁征東大將軍從事中郎范陽祖侃士倫中書郎燕郡¶
劉遐彦鑒中書郎上谷張誕叔術大司馬從事中郎上¶
谷侯辯幽州居其八至于宋初五竇二宋二扈而外文¶
則趙普吕餘慶吕端邊歸讜趙上交劉載劇可久武則¶
趙贊劉廷讓高彦暉李懐忠田重進劉重進李瓊張暉¶
馬全義劉審瓊張藏英董遵誨燕之人才亦可謂盛矣¶
(函山/旅話)¶
(原潘佑幽州人其母方娠夢古衣冠人告曰我顔延之/也與夫人為子及生七嵗始能語曰兒誤傷白龍為上)¶
<pb:KR2k0036_WYG_159-2a>¶
(帝所罰也因吟詩云朝遊滄海東暮歸何太速祇因騎/折白龍腰謫向人間三十六後果以三十六嵗死  南)¶
(唐/書)¶
原太宗親征遼御製詩有鑾輿臨紫塞朔野凍雲飛之¶
句遂命何䝉進鑾輿臨塞賦朔雲飛詩䝉得句云塞日¶
穿痕斷邊雲背影飛又云縹緲隨黄屋隂沈䕶御衣召¶
對嘉賞授贊善(玉壺/清話)¶
原先公在燕山赴北人張總侍御家集出侍兒佐酒中¶
有一人意狀摧抑可憐叩其故乃宣和殿小宫姬也坐¶
<pb:KR2k0036_WYG_159-2b>¶
客翰林直學士吴激作詞云南朝千古傷心地還唱後¶
庭花舊時王謝堂前燕子飛入人家恍然在遇天姿勝¶
雪宫鬢堆鴉江州司馬青衫淚濕同是天涯詞名人月¶
圓聞者揮涕(容齋/隨筆)¶
原汴梁宋時宫殿凡樓觀棟宇牕户往往題燕用二字¶
意必當時人匠姓名耳及金海陵修治燕都擇汴宫牕¶
户刻鏤工巧以往始知興廢皆定數此即先兆也(癸辛/雜識)¶
補高益涿郡人工畫佛道鬼神畨漢人馬太祖朝潛歸¶
<pb:KR2k0036_WYG_159-3a>¶
京師始貨藥以自給每售藥必畫鬼神或犬馬於紙上¶
藉藥與之由是稍稍知名時太祖在潛邸外戚孫氏喜¶
畫因厚遇益請為圖畫未幾太宗龍飛孫氏以益所畫¶
搜山圖進上遂授翰林待詔後被㫖畫大相國寺行廊¶
阿育王等變相暨熾盛光九曜等有位置小本藏于内¶
府後寺廊兩經廢置皆飭後輩名手依樣臨倣又畫崇¶
夏寺大殿善神筆力絶人有南國鬬象衛士騎射畨漢¶
出獵等圖傳于世(圖畫見/聞志)¶
<pb:KR2k0036_WYG_159-3b>¶
補涿郡高益工畫道釋鬼神畨漢人馬用墨重傅色輕¶
變通應手不拘一熊(圖繪/寶鑑)¶
補吴九州燕人善畫鹿窮盡畨鹿之態牛鹿馬鹿養茸¶
退角老嫩之别無不曲盡其似(畫/繼)¶
補燕京布衣常思言善畫山水林木求之者甚衆然必¶
樂與即為之既不可以利誘復不可以勢動此其所以¶
難得也(圖畫見/聞志)¶
補董遵誨世居幽州其母在遼太祖令人賂邊民使迎¶
<pb:KR2k0036_WYG_159-4a>¶
其母送于遵誨遵誨遣外弟劉綜貢馬以謝上解所服¶
真珠盤龍衣命齎賜之綜曰遵誨人臣豈敢當此上曰¶
吾委以方面不此嫌也(隆平/集)¶
補宣和中師復幽燕獲耶律德光所取古寶玉尊形製¶
與黄目等瑩然無少玷缺在廷莫知所用帝獨識為周¶
之灌尊乃詔禮官圜丘祭天之器仿古盡用吉玉(籀/史)¶
補燕氏有二有姬姓之燕有姞姓之燕南燕北燕皆為¶
燕氏此異姓而同氏者漢有功臣宜城侯燕倉後漢中¶
<pb:KR2k0036_WYG_159-4b>¶
郎將燕瑗北齊有右僕射燕子獻唐有補闕燕欽融宋¶
朝有龍圖閣學士燕肅望出上谷范陽(通志氏/族畧)¶
(原太宗征幽州曹翰為東路豪寨總管善風角一夕角/聲送風至帳翰促令環帶曰冦至之兆也未幾果然大)¶
(敗冦兵于城下年玉壺清話車駕北征丁夘次岐溝闗/原太平興國四  六月庚申)¶
(戊辰上次涿州己巳次鹽溝庚午至幽州城南駐蹕寶/光寺癸未幸城西隅督諸將攻城命曹翰米信率兵屯)¶
(東南隅軍士握蟹以獻翰謂諸將曰水物而陸居失其/所也且多足慮救將至且蟹者解也其班師乎甲申上)¶
(以幽州城踰旬不下遂詔班師安太平治迹綂類寺在/補六年四月戊申知燕山府王  中奏府西香山)¶
(府天寜夀觀昊天延夀寺甘露降奉㫖許拜表稱賀/北盟會編  以上三條原在世紀門今移改)¶
<pb:KR2k0036_WYG_159-5a>¶
(原錢塘汪元量字大有以善琴受知宋主國亡奉三宫/留燕甚久世祖皇帝嘗命奏琴因賜為黄冠師南歸時)¶
(幼主嬴國公福王平原郡公趙與芮駙馬右丞楊鎮故/相吴堅留夢炎參政家鉉翁文及翁提刑陳&KR0464;貴陽夢)¶
(炎與宫人王昭儀清惠以下二十有九人分韻賦詩以/餞其行  金臺集)¶
(原水雲留金臺一紀琴書相與無虚日秋風天際束書/告行此懐愴然定知夜夢先過黄河也一時同人以勸)¶
(君更盡一杯酒西出陽闗無故人分韻賦詩為贈王清/惠詩云朔風獵獵割人面萬里歸人淚如霰江南江北)¶
(路茫茫粟酒千鍾為君勸陳直淑詩云天中雪子落紛/紛坐擁貂裘坐夜分明日馬頭南地去琴邊應是有文)¶
(君黄慧真詩云萬叠燕山冰雪勁萬里長城風雨横君/衣雲錦勒花驄此酒一杯何日更何鳯儀詩云十年燕)¶
(客身如病一曲剡溪心不競憑君寄語愛梅仙天理見/時人事盡周靜真詩云燕山雪花大如席馬上吟詩無)¶
<pb:KR2k0036_WYG_159-5b>¶
(紙筆他年若遇隴頭人折寄梅枝須一一葉静慧詩云/塞上砧聲響似雷憐君騎馬望南回今宵且向穹廬醉)¶
(後夜相思無此杯孔清真詩云瘦馬長吟蹇驢吼坐聴/三軍撃刁斗歸人鞍馬不須忙為我更醻葡萄酒鄭惠)¶
(真詩云琵琶撥盡昭君泣蘆葉吹殘蔡琰啼歸見林逋/煩説似唐僧三藏入天西方妙靜詩云萬里長城風淅)¶
(淅一望薊州雲幕幕君今得志歸故鄉反鎖衡門勿輕/出翁懿淑詩云金門夜醉紫霞觴乞得黄冠歸故鄉一)¶
(似陳摶歸華嶽又如李泌過衡陽章妙懿詩云一從騎/馬逐鈴鑾過了千山又萬山君已歸裝向南去不堪膓)¶
(斷唱陽闗蔣懿順詩云十年牢落醉穹廬不用歸榮駟/馬車他日倘思人在北音書還寄雁來無林順德詩云)¶
(歸舟夜泊西興渡坐看潮來又潮去江草江花春復春/山青水緑元如故袁正淑詩云抱琴歸去海東濱莫逐)¶
(成連覔子春十里西湖明月在孤山尋訪種梅人又章/麗貞長相思云吴山秋越山秋吴越兩山相對愁長江)¶
<pb:KR2k0036_WYG_159-6a>¶
(不盡流風颼颼雨颼颼萬里歸人空白頭南冠泣楚囚/袁正真詞云南高峰北高峰雲淡濃峰雲淡濃湖山圖)¶
(畫中采芙蓉賞芙蓉小小江船西復東相思無路通金/德淑望江南詞云春睡起積雪滿燕山萬里長城横縞)¶
(帶六街燈火已闌珊人在玉樓間元量既歸杭作懐舊/一剪梅云十年愁眼淚交加今日思家明日思家一國)¶
(燕月照牕紗樓上蘆笳塞上蘆笳玉人勸我酌流霞急/撚琵琶緩撚琵琶一從别後各天涯欲寄梅花難寄梅)¶
(花原湖山類稿今以上二/條  在存疑門  移改)¶
　　朱彞尊原按宋少帝三宫入燕元世祖命宰相出¶
　　通州迎接黄羅張幔先燕三宫於會同館然後十¶
　　次開筵月支糧萬石日支羊肉六千斤俱見於汪¶
<pb:KR2k0036_WYG_159-6b>¶
　　水雲詩集其待亡國君臣有禮矣水雲南歸少主¶
　　平原公以下及宫嬪一十七人咸賦詩詞祖道更¶
　　見當日文網之疎水雲歸後少帝有詩云寄語林¶
　　和靖梅花幾度開黄金臺下客應是不歸來其辭¶
　　凄斷葢即懐水雲作也¶
　　(臣/)等謹按以上各條皆叙宋時雜事¶
原呉王遣使遺太祖以猛火油曰攻城以油然火焚樓¶
櫓敵以水沃之火愈熾太祖大喜即選騎二萬欲攻幽¶
<pb:KR2k0036_WYG_159-7a>¶
州后哂之曰豈有試油而攻一國乎因指帳前樹謂太¶
祖曰此樹無皮可以生乎太祖曰不可后曰幽州城亦¶
猶是耳吾但以三千騎伏其傍掠其四野使城中無食¶
不過數旬城自困矣何必如此躁動輕舉萬一不勝為¶
中國笑吾部落亦解體矣太祖乃止(遼/志)¶
補幽州僧行均集佛書中字為切韻訓詁凡十六萬字¶
分四卷號龍龕手鏡燕僧智光為之序遼重熙二年集¶
(夢溪/筆談)¶
<pb:KR2k0036_WYG_159-7b>¶
補龍龕手鏡三卷遼僧行均撰凡二萬六千四百三十¶
字注十六萬三千一百餘字僧智光為之序後題云統¶
和十五年丁酉(晁氏讀/書志)¶
原遼待南使樂列三百餘人舞者更無回旋止於頓挫¶
伸縮手足而已(畫墁/録)¶
(原遼曲宴宋使酒一行觱篥起歌酒三行手伎入酒四/行琵琶獨彈然後食入雜劇進繼以吹笙彈箏歌撃架)¶
(樂角觝王介甫詩涿州沙上飲盤桓看舞春風小契丹/葢記其事也至范致能北使有鷓鴣天詞亦云休舞銀)¶
(貂小契丹滿堂賓客盡闗山則金元燕賓/或襲為故事未可定耳  渌水亭雜識)¶
<pb:KR2k0036_WYG_159-8a>¶
原章頻使遼至紫濛館卒遼遣内使就館奠祭命接伴¶
副使䕶其喪以錦車駕槖駝載至中京又具鼓吹羽葆¶
吏士持甲兵衛送至白溝(宋/史)　(以上三條原在/宫室門今移改)¶
　　朱彞尊原按韓魏公安陽集有奉使過紫濛遇風¶
　　詩元混一方輿勝覽載入太興府今莫詳其處矣¶
　　(臣/)等謹按以上各條皆叙遼代雜事¶
原范陽趙元天會間同知薊州事有賊殺人横道官吏¶
圜視莫知所為路人耕夫聚觀甚衆元指田中釋耒而¶
<pb:KR2k0036_WYG_159-8b>¶
來者曰此賊也叱左右縛之遂伏僚吏問其故元曰偶¶
得于眉睫間耳(金/史)¶
原王啟字希畢大興人正隆二年進士章宗即位遷工¶
部侍郎即以河南北路提刑使拜吏部尚書使宋使還¶
出為絳陽軍節度使致仕還鄉里與左丞董公㕘政馬¶
公宣徽盧公尚書郭公為九老會(中州/集)¶
原趙質字景道遼相思温之裔大定末舉進士不第隠¶
居燕城南教授為業明昌間章宗游春水過焉聞絃誦¶
<pb:KR2k0036_WYG_159-9a>¶
聲幸其齋舍見壁所題詩諷詠久之召至行殿命之官¶
固辭曰臣僻性野逸志在長林豐草金鑣玉絡非所願¶
也上益奇之賜田畆千復之終身(金史隠/逸傳)¶
原武清張潛幼有志節慕荆軻聶政為人年三十始折¶
節讀書時人高其行誼目曰張古人(金史孝/友傳)¶
原宛平張孝善有子曰合得大定十二年三月旦以疾¶
死至暮復活云本是良鄉人王建子喜兒而喜兒前三¶
年已死建驗以家事能具道之尚書省奏此葢假尸還¶
<pb:KR2k0036_WYG_159-9b>¶
魂擬付王建為子曰若是則姦倖小人競生詐偽黷亂¶
人倫止付孝善(金史五/行志)¶
補遼季年常勝軍校龎太保妻耶律氏詣燕山樂先生¶
卜肆問命卦成樂驚曰平生所閲人無如夫人之貴非¶
后妃不足以當之今服飾若此何也耶律笑曰吾夫一¶
營卒耳近以微功方遷隊首猶未免飢寒安望王侯樂¶
曰夫人不大貴吾當焚五行之書既而金人滅遼首領¶
烏珠至燕見耶律氏美納之而殺其夫後封越國王妃¶
<pb:KR2k0036_WYG_159-10a>¶
妃方頤修頷明眸華髮權畧過男子烏珠驚畏之先公¶
在燕時熟識其狀予奉使日接伴使曰工部侍郎龎顯¶
忠葢耶律在龎氏時所生也(夷堅/志)¶
(補張維字正綸燕山三河人家君初出使至太原維以/陽曲主簿館伴嘗言宣和乙巳同邑有村民頗知書以)¶
(耕為業年六十餘一夕驚魘而覺戰栗不自持謂其妻/曰吾命止此矣妻驚詰其故曰適夢行田間見道上有)¶
(七騎内一白衣乘白馬怒謂我曰汝前身為唐蔡州卒/吴元濟叛我以王民治塹為汝所殺我啣恨久矣今方)¶
(得見雖隔世猶當償我命引弓射我心因顛仆而寤吾/必不免明日當逺竄以避此患妻云夢耳安足信汝妄)¶
(思所致民益恐未旦而起其家甚貧止令小孫攜被欲/往六十里外一親故家避之行草徑三十餘里方出官)¶
<pb:KR2k0036_WYG_159-10b>¶
(道有二十里許遇數人同行忽有騎馳至連叱衆住行/者皆止此民回視正見七騎内一白衣人騎馬宛如夢)¶
(中所見因大駭絶道奔走騎厲聲呵止之不聴白衣大/怒曰此煞可惡人遂鞭馬逐之引弓射心應弦而斃)¶
(同上安三年二月大風從西北來發屋拔木吹清夷門/原大)¶
(闕折在金史五行志改此/條原  世紀門今移)¶
補特嘉君實女真人居燕城畫竹學劉自然頗有意趣¶
(圖繪寶鑑從按特嘉姓也舊/作赤盞今  八旗姓譜改正)¶
補澤州李俊民用章舉承安五年進士第一金亡後其¶
同年三十三人惟高平趙楠僅存又挈家之燕京俊民¶
<pb:KR2k0036_WYG_159-11a>¶
感舊游以詩題登科記後云試將小録問同年風采依¶
稀墮目前三十一人今鬼録與君雖在各華顛又云君¶
還攜幼去幽燕我向荒山學種田千里暮鴻行斷處碧¶
雲容易作愁天録中張孺卿介甫晁李中寶臣伯德維¶
公理孔天昭文安王毅知剛趙銖敬之皆中都大興府¶
人(函山/旅話)¶
補元裕之寄書耶律中書薦當時士大夫在河朔者固¶
安李天翼漁陽趙鑄燕人張舜俞曹居一王鑄且曰凡¶
<pb:KR2k0036_WYG_159-11b>¶
此諸人雖其學業操行參差不齊要皆天民之秀有用¶
于世者也按虞文靖學古録有田氏先友翰墨序稱彰¶
德田師孟緝其先友手翰中有劉伯熙字善甫曹居一¶
字通甫趙著字光祖俱燕人其稱著曰大俠按元集作¶
鑄者字才卿别是一人也(同/上)¶
　　(臣/)等謹按以上各條皆叙金代雜事¶
原檇李顧淵白入京獻燕都賦翰長元公復初不喜曰¶
今大朝四海一統六合一家燕葢昔時戰國名何燕之¶
<pb:KR2k0036_WYG_159-12a>¶
稱慚恨而歸(輟耕/録)¶
原燕人王鐸字振之嗜古成癖慕米元章為人以賂求¶
為襄陽令後果得之號王襄陽(研北/雜志)¶
原房山高克恭彦敬有二琴其一後題金儒鳴玉唐大¶
中五年處士金儒斵此琴其名鳴玉下刻高士談家寶¶
藏六字已為人削去尚存書跡琴乃宣和御府故物後¶
歸于金高士談者金人以與宋通被殺故或者惡而去¶
之其色赤如新栗殻斷文隠起如蛇虬奇物也其一三¶
<pb:KR2k0036_WYG_159-12b>¶
足鼎峙皆美玉咸通中張鉞斵欵用小篆精妙又有銘¶
文漫漶不可識(雲煙過/眼録)¶
(原李仲賓在燕為太常令史太常官廨向為大興獄聞/有物怪往往能殺人時年少氣壯勇方秋初一夕守宿)¶
(官舍一僕自隨亦以暑甚出外舍遂獨據炕酣寢至夜/半忽房門軋然有聲而開驚覺則胸間憤悶若壓氣不)¶
(甦醒極力微開目見一人黒色乘㣲月率率有聲而前/既進復退於是恐甚極力瞠目起坐則房門未嘗啟也)¶
(頃之其人復來思有以禦之適無他物僅有皮靴一雙/於其前俟其稍近以靴擲之劃然有聲如雉鳴用手斜)¶
(拉牕眼而去至曉觀之其手拉牕處每牕眼皆圓竅數/十破處皆如一紙雖破而不脱竟不知為何怪也  癸)¶
(辛雜/識)¶
<pb:KR2k0036_WYG_159-13a>¶
原聖朝建都燕山民物日富八九十嵗翁朝廷優之嵗¶
時得升殿上上皇帝夀每大朝會百官衣朝服鞠躬以¶
進視班次惟謹毋敢越尺寸而諸耆老高幘博褐從容¶
暇豫以齒後先門者不加誰何俟百官退乃陟峻陛承¶
清光歸而娱嬉井陌大駕出宫則龎眉黄髮序勾陳環¶
衛間見者咸曰樂哉大平之民也張進中居京師有年¶
耆老之一進中字子正善為筆管以堅竹毫以鼬鼠極¶
精鋭宜書人爭售之淇上王仲謀上黨宋齊彦吴興趙¶
<pb:KR2k0036_WYG_159-13b>¶
子昻皆與之善尚方時有所需非進中所為者不用也¶
進中自持筆以入必賜以酒年益高被璽書蠲其徭役¶
至八十以終延祐七年葬宛平縣岡村(文翰/類選)¶
原燕山項氏其夫江南人行賈燕薊間聘項與居未幾¶
夫死項時年二十奉柩回江南誓以夫餘資養姑以自¶
終比至姑已改適勵志孑居以守夫祀旴江李宗列閔¶
其事而賦之詩曰少無依倚老何堪白髮婆娑亂不簪¶
夢裏尚思江北好悔將夫骨葬江南(輟耕/録)¶
<pb:KR2k0036_WYG_159-14a>¶
(原姚文公為承㫖一日玉堂燕集聲伎畢奏有真真者/操南音公疑而問之泣對曰妾建寧人西山之苖裔也)¶
(父司筦庫於濟寧坐盜用官財賣妾以償遂流落娼家/公憫之遣使白丞相三寶奴為落籍且謂翰林屬官王)¶
(棣曰汝無妻以此女配汝吾即其父也貲裝皆出于公/棣字棣華後官至翰林待制  篔谷筆談  按三寶奴)¶
(舊作三寶努今對音譯改仲宏參議嬖之周歸江南樊/原樊事真京師名妓也周)¶
(飲餞于齊化門外周曰别後善自保持樊以酒酹地曰/妾若負君當刳一目謝君子亡何有權豪子來為母所)¶
(逼後周來京師樊曰非不保持卒為豪勢所逼昔日之/誓豈徒設哉乃抽金箆刺左目流血遍地好事者編雜)¶
(劇曰樊事真金箆刺目其青樓集如玉笙之吹瓊館清/原宛平李通知音善歌  音屬羽)¶
(而且潤名貫薊北又有王善甫俞允中俞景中靳士名/梅景初皆宛平人劉彦達李時敬通州人王均佐遵化)¶
<pb:KR2k0036_WYG_159-14b>¶
(人燕嘯餘譜一雄象甚大凡傷死數人官吏欲殺之不/原  京昔有)¶
(得已乃明其罪象遂弭帖就殺凡/得象油四十八大甕  癸辛雜識)¶
原昌平紅崖谷有茅菴修道者持行甚嚴深夜有美婦¶
人叩門求宿時天寒道人憐而納焉婦動以言道人不¶
為亂移時婦腹痛産嬰兒于盆詰旦婦抱兒去道人惡¶
盆中汚覆諸澗誤染左手及視之五指皆金復視澗際¶
泥沙亦盡金色(昌平/州志)¶
(原至元三年夏大都桑果葉皆有黄色龍文/行志)　(元史五/)¶
<pb:KR2k0036_WYG_159-15a>¶
(原至元五年京師童謠云白雁望南飛馬扎望北跳至/正十五年京師童謠云一陣黄風一陣沙千里萬里無)¶
(人家此皆詩妖也都同上武仲祥家有乳犬懐胎在脇/原元貞丙申秋大  南城)¶
(下忽腫成瘡六七日後于瘡生五子色皆青蒼每當脊/梁自項至尾生逆毛一道又數日瘡亦平復  輟耕録)¶
(原至正十一年京師齊化門東街一/婦人生髭鬚長一尺餘  草木子)¶
原漁陽鮮于樞伯機于廢圃中得怪松一株移植所居¶
傍名之曰支離叟名其齋曰困學又作霜鶴堂落成之¶
日會者凡十有二人楊子構趙明叔郭右之燕公楠高¶
彦敬李仲賓趙子昻子俊張師道石民瞻吴和之薩天¶
<pb:KR2k0036_WYG_159-15b>¶
錫(研北/雜志)¶
原梁有字九思平章梁文節公之孫世居幽州之南城¶
不求聞達教授生徒百餘人奉母至孝天厯間奉勅河¶
南北録金石刻于濟州得漢刻九通于泗水之中共録¶
金石刻三萬餘通上進其副𩔖為二百卷曰文海英瀾¶
又修續列仙傳二十卷(金臺/集)¶
　　朱彞尊原按今濟寧州學宫尚存漢碑五通當即¶
　　九思得于泗水者也¶
<pb:KR2k0036_WYG_159-16a>¶
補僧智海居燕中善畫墨竹學海雲禪(圖繪/寶鑑)¶
補元之平宋也降表僉謝后名汪元量詩侍臣已冩歸¶
降表臣妾簽名謝道清是也元量别字水雲宋末以善¶
琴供奉國亡隨三宫入燕久之請為黄冠南歸藏有賜¶
硯背刻天賜永寶四字八分書右刻水雲二篆字左刻¶
楷書絶句云斧柯片石伴幽閒堪與遺民共號頑試憶¶
當年承賜事墨痕如淚盡成班其北征古詩云北帥有¶
嚴程挽我投燕京挟此萬卷書明發萬里行則硯必並¶
<pb:KR2k0036_WYG_159-16b>¶
載入燕以詩書授瀛國公皆此硯矣(改蟲齋/筆疏)¶
補李嘉謨以鄉役部發嵗運至元都常夜對月獨歌曰¶
萬里倦行役秋來瘦幾分因看河北月忽憶海東雲夜¶
靜聞隣婦有倚樓泣者明日訪其家則宋舊宫人金德¶
淑也因過叩之德淑曰客非昨暮悲歌人乎李答曰昨¶
所歌詩實非己作有同舟人自杭來每吟此句故能記¶
之爾德淑泣曰此亡宋昭儀黄惠清寄汪水雲詩我亦¶
宋宫人也昭儀舊同供奉極相親愛今各流落異鄉彼¶
<pb:KR2k0036_WYG_159-17a>¶
且為泉下人矣夜聞君歌其詩不勝悽感因言當日吾¶
輩皆有詩贈水雲乃自舉所作望江南詞歌畢又泣下¶
(金姬/别傳)¶
(補古妓女多以雙字名南齊則蘇小小唐有薛瓊瓊闗/盻盻張好好李端端王蓮蓮鄭舉舉張住住王蘇蘇曺)¶
(保保張紅紅宋有李師師毛惜惜楊愛愛唐安安至元/人尚詞曲青樓得名者如趙真真于盻盻于心心李心)¶
(心魏道道汪憐憐顧山山馮六六孫秀秀荆堅堅李當/當皆大都妓餘未能悉數也  花南老屋嵗鈔)¶
(補孫秀秀都下小旦色也名公巨卿多愛重之/京師諺曰人問孫秀秀天上鬼婆婆  青樓集)¶
補燕人何失世以織紗縠為業與張進忠製筆齊名失¶
<pb:KR2k0036_WYG_159-17b>¶
獨工詩其燕都雜題詩云一夜春隂徹曉寒玉山無奈¶
酒杯乾青蛾知有愁多少狼藉殘粧懶對看揭徯斯贈¶
詩云心事巢由上文章陶阮間其為士大夫所重如此¶
(宋元詩/會箋)¶
補元人善畫者多其在大都山水則劉融伯熈喬達達¶
之韓紹煜子華高克恭彦敬李希閔克孝竹石則李衎¶
仲賓于士行遵道張德琪廷玉李有仲方劉德淵仲淵¶
及張敏夫高吉甫劉廣之花果則謝佑之人物則李士¶
<pb:KR2k0036_WYG_159-18a>¶
傳傳冩則焦善甫冷起巖而浮屠羽士之善繪事者不¶
與焉(粉墨/春秋)¶
補喬達字達之燕人官至翰林直學士善丹青山水學¶
李成墨竹學王庭筠後便學文同(竹/派)¶
補李薊邱畫竹其初專學黄華老人見文湖州墨竹數¶
十李皆以為不佳且疑東坡山谷與湖州文字交特多¶
曲筆過與也錢唐王子慶謂曰子所見皆非真湖州筆¶
耳持一幅示之竹凡五竿濃淡相依枝葉間錯轉折向¶
<pb:KR2k0036_WYG_159-18b>¶
背欹側低昻各有態度于是呌絶深悔從前議論之非¶
用油紙臨摹髣髴攜歸盡力學之又獲三本又得南唐¶
李頗叢竹圖蕭協律筍竹圖參閲衆妙而後成家(六研齋/筆記)¶
(補至正二十五年夏五月大都雨毛長尺許或曰龍鬚/也拾而祀之  草木子)¶
(補范益精于醫脈元至正間為大都醫官年七十矣有/老嫗曉詣其門曰家有二女病欲延公往治之問其家)¶
(何在曰西山益憚途逺以老辭曰可攜來就診耳嫗去/良久攜二女至皆少艾益診之噩然曰何以俱非人脈)¶
(謂嫗爾無隠當實告我嫗曰妾實非人乃西山老狐也/知公神術能生吾女故來投今已覺露幸仁人憐之益)¶
(曰濟物吾心也固不爾拒然此禁城中帝王所在百神/呵䕶爾何得至此嫗曰真天子自在濠州城隍社令皆)¶
<pb:KR2k0036_WYG_159-19a>¶
(移守于彼此問空虚故吾得出入益異其言授以藥/嫗及二女拜辭去是時太祖龍潜淮右云  庚巳編)¶
補元人雜劇喬孟符有黄金臺沈和甫有燕山逢故人¶
又無名子有燕山夢皆演大都舊事也(朔/紀)¶
補唐設九科童子居其一員半千楊炯吳通元裴耀卿¶
李泌劉晏皆由是舉宋財楊億宋綬晏殊李淑均以童¶
子出身然漢有童子郎梁有童子奉車郎以童子拜官¶
者古矣元童子科見于選舉志一十六人仁宗延祐七¶
年舉陳聃則大興人也(函山/旅話)¶
<pb:KR2k0036_WYG_159-19b>¶
補節婦魏阿張大都路在警巡院咸寧坊人適魏明子¶
蔓其夫不事家業取回回債銀二定將魏蔓監收夤夜¶
掣鎖逃竄不知所往阿張父為代還蔓有老母阿張孝養¶
甘㫖不闕十餘年後其夫還家復合生一子至元三年¶
夫病故賃房以居其子七嵗老姑年九十五嵗依舊孝¶
養本坊巷長朱進社長何常等具狀轉聞詔加旌表以¶
厲風俗(元典/章)¶
　　朱昆田原按此則元時旌表節婦初不限年嵗也¶
<pb:KR2k0036_WYG_159-20a>¶
補燕留守府參謀劉正卿坐事就死屬其孤于友人姜¶
迪禄既籍沒姜為伸理其子達官怒其僣張弓擬之姜¶
不少懼即祼胷以逆遂義而從其請自是姜以義烈聞¶
燕趙間後折節從趙雲夢學非其義一介不取諸人丞¶
相史公賢之以賓客禮焉姜世燕人子尚其字(秋澗/集)¶
補元王文定惲碑隂先友記内曹居一通甫盧武賢叔¶
賢王信信之李班晉伯皆燕人(函山/旅話)¶
原宫中制五雲車車有五箱以火樹為檻式烏稜為輪¶
<pb:KR2k0036_WYG_159-20b>¶
轅頂懸明珠張翠羽葢中箱為帝座外四箱為妃嬪坐¶
每晦夜遊幸苑中御此以行不用燈燭(元掖庭記室此/條原在宫  門)¶
(今移/改)¶
(補元李仲賔衎父少孤貧居燕城中荒地多枸杞一日/踰隣寺頽垣往采杞子日正午方行百餘步忽迷失故)¶
(道但見廣沙莽莽非平日經行境界心甚異之舉頭見/日色昏猶能認大悲閣為所居之地遂向日南行循閣)¶
(以尋歸路忽見一壯夫白帶方巾步武甚健厲聲問往/何方方錯愕間遽以手捶其胸李素多力善摶急用拳)¶
(捶之其人仆已失其首心知為鬼物然猶踉蹌相向李/復以拳仆之隨仆隨起者十餘次其人遂似怒而去既)¶
(稍前則無首者踞坐大石上以俟意將甘心焉然路所/必經勢不容避忽記腰間有采杞之斧遂持以前其人)¶
<pb:KR2k0036_WYG_159-21a>¶
(果起而近之遂斧其頸鏗然冇聲乃在青石上其人寂/然不見而異境亦還元觀乃私識其處而歸家人見其)¶
(神采委頓問之則不能語越宿方能道所以遂偕數人/往訪其處果有斧痕在石上遂啟其石下乃眢井井中)¶
(皆枯骸也詢之葢亡金兵亂中死者遂函其骨遷窆他/所後亦無他  癸辛雜記)¶
(補大都玉馬坊耿氏石獅猛水出如霧予時為御史目/覩其事耿出微賤而遽當台鉉此驟得不祥之極也)¶
(秋澗集疑以上二條/原在存  門今移改)¶
　　(臣/)等謹按以上各條皆叙元代雜事¶
　¶
　¶
<pb:KR2k0036_WYG_159-21b>¶
　¶
　¶
　¶
　¶
　¶
　¶
　¶
欽定日下舊聞考卷一百五十九¶
