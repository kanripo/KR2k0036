# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:24.900423
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百六
<pb:KR2k0036_WYG_106-1a>¶
欽定四庫全書¶
欽定日下舊聞考卷一百六¶
　　郊坰(西十六/)¶
原宛平縣西百二十里玉平口四圍皆山中有平原可¶
數十畆地暖饒藥草花木春夏之間紅紫爛漫香氣馝¶
馞金章宗常游之所憩石牀尚存(燕山/叢録)¶
　　(臣/)等謹按金章宗石牀今無存¶
原府西一百二十里由王平口過大漢嶺抵沿河口元¶
<pb:KR2k0036_WYG_106-1b>¶
女廟是百花山足也(帝京景/物略)¶
　　(臣/)等謹按大漢嶺俗稱大寒嶺元女廟乃百花山¶
　　妙菴之下院今僅餘舊址¶
原由門頭村登山數里至潘䦨廟三里上天橋從石門¶
進二里至孟家衚衕民皆市石炭為生三里至流水壺¶
泉自石罅分流灌園扳磴三里至官㕔路凡十八折至¶
風口巖兩山踞立如門有菴房數間徑十字道踰磴數¶
里折而下為王平口山拗多核桃樹石壁峭削如碧玉¶
<pb:KR2k0036_WYG_106-2a>¶
又數里至齋石臺路亦峻又數里至板橋村莊多以石¶
板覆屋至千軍臺四山空翠欲濕衣裾出谷二里許為¶
王老菴石澗淙淙有聲十五折見高松如蓋出天際乃¶
大漢嶺也踰嶺有大士殿松下石碑字俱蝕不可辨盤¶
曲而下數里至泥窩三里上楊家臺徑頗平又里許下¶
坡入山谷有澗水浸山根石皆赤亦有碧者從亂石徑¶
中行二里出谷為軍下村溪澗十丈餘平沙細石流水¶
分兩村下引入地畦再北有石廟自廟渉澗則西河村¶
<pb:KR2k0036_WYG_106-2b>¶
也又二里為龍王廟相近有守禦城出小西門元女廟¶
在焉(長安可/游記)¶
　　(臣/)等謹按門頭村有二一在¶
静宜園西南一在門頭溝距都城西六十餘里潘䦨廟及¶
　　大漢嶺之大士殿軍下村之石廟西河村旁之龍¶
　　王廟今俱無考風口巖今有觀音菴殆即宋啓明¶
　　長安可游記所稱菴房數間者也西河村今名胡¶
　　家林守禦城舊址在齋堂村旁¶
<pb:KR2k0036_WYG_106-3a>¶
原王平口正城一道上四口俱𢎞治年建(四鎮三/闗志)¶
　　(臣/)等謹按王平口城垣今廢¶
原渡石澗上馬䦨山折旋左右至法幢菴五里可容騎¶
又五里籬徑坦然矣妙菴也(帝京景/物略)¶
　　(臣/)等謹按法幢菴今尚存¶
原出沿河守禦城西門渡石澗進馬䦨山曲折上坂石¶
子磊磊難步陟至法幢菴又五里至馬䦨村登三大士¶
閣一松高十丈餘厯磴而上三里許翠峰壁立又二里¶
<pb:KR2k0036_WYG_106-3b>¶
扳躋叢木中再上見籬徑石垣乃妙菴也中設大士像¶
(長安可/游記)¶
　　(臣/)等謹按馬䦨村之大士閣今無考妙菴之大士¶
　　像今尚存¶
原嶺西行數里千佛山又數里觀音山山舊有菩提樹¶
仙人橋望海石下嶺復上嶺者數迎前壁立者鶴子山¶
也(帝京景/物略)¶
　　(臣/)等謹按千佛山有顯光寺寺内有千佛閣觀音¶
<pb:KR2k0036_WYG_106-4a>¶
　　山之菩提樹無存仙人橋望海石遺蹟尚在¶
原自妙菴從嶺西折路甚狭數里上千佛山一名黒風¶
山又數里為觀音山再上為大悲厓旁有仙人橋菩提¶
樹樹已遭伐矣又上為望海石嶔崟巉削踰嶺凡七見¶
有石壁峭立為鶴子山路更險仄達千佛巖怪石攅簇¶
多似人形坐視觀音山如在懐抱間(長安可/游記)¶
原度閻王&KR2988;行百花中一里進籬門石洞禮文殊法身¶
塔登菩薩頂是百花山頂也(帝京景/物略)¶
<pb:KR2k0036_WYG_106-4b>¶
　　(臣/)等謹按文殊道塲在山西五臺山其法身安得¶
　　在此今文殊寺旁之法身塔蓋彼時緇流偽託以¶
　　惑聽而實無所據者也¶
　　又按菩薩頂在觀音山其鶴子山之菩薩巖别為¶
　　一地¶
原宛平縣西二百里有百花山特多花卉有不可名者¶
薊中不産蛇獨此山有七寸蛇至毒被蠚者不救(燕山/叢錄)¶
原鶴子山三里餘過閻王&KR2988;始躡百花山腰西北兩山¶
<pb:KR2k0036_WYG_106-5a>¶
秀甚云東西二靈山也西北為小五臺山花多目所未¶
覩紅黄紫翠不可名狀一色者跗蕚各殊有名天花者¶
尤嬌艷可愛行里許忽聞鐘聲前進入籬門過石洞殿¶
上設文殊金像高一丈三尺有塔云是法身塔上菩薩¶
頂峯三以小石更累成尖風吹不去有登者老僧必勸¶
累之云種佛因也(長安可/游記)¶
原下菩薩頂又入百花中東龍王頺廟北大士殿下千¶
佛巖花被逕八里多于前過白水菴行泉聲二里一松¶
<pb:KR2k0036_WYG_106-5b>¶
標瑞雲寺寺即五代時李克用建亭故處俗曰百家寺¶
也寺有摩訶祖師法身有摩訶煮石鐺宣宗曽取視賜¶
以龍袱歸寺有摩訶摔龍石龍逸祖師追摔之今龍迹¶
宛在石也(帝京景/物略)¶
　　(臣/)等謹按觀音山菩薩頂下之龍王廟大士殿今¶
　　俱無考白水菴瑞雲寺今尚存瑞雲寺元碑一沙¶
　　門雪成撰至正十年立煮石鐺摔龍石今無考¶
原下坡之半山花較初登為多折而西為龍王廟廟已¶
<pb:KR2k0036_WYG_106-6a>¶
圮惟殿僅存五龍王分列中供龍母北折為大士殿下¶
厓取道瑞雲寺約八里至白水菴山名菩薩巖又行里¶
許有巨石當路界于澗中逺見一松映對即瑞雲寺也¶
俗呼百家寺入禮摩訶祖師山僧出摩訶鍋相示黒潤¶
如古銅鐺僧言曽三入大内供養出寺度小橋下菩薩¶
厓二里為曹村又數里至史家營煮沙之人皆聚于此¶
(長安可/游記)¶
　　(臣/)等謹按菩薩巖在白水菴旁其瑞雲寺旁之菩¶
<pb:KR2k0036_WYG_106-6b>¶
　　薩崖别為一地¶
(増元僧雪成重修瑞雲寺碑略以宛平有寺曰瑞雲山/即大安長老信忠踵門乞余文  記方奉詔為譯館潤)¶
(文未暇迨秋積雨既霽瑞雲執事者復羅拜懇禱黽勉/從之按寺剏自隋唐間嵗月既久興廢屢經迄今而為)¶
(名刹也俗以百家稱豈以村里歟寺宇之規模山谷之/形勢備諸寺碑至順辛未長老信忠始䕶院事以肯褠)¶
(心復化諸檀信整高殿宇繪祖師堂塑彩天王地藏置/建僧房闗王龍王伺咸為一新丹青二十四孝以誘世)¶
(俗信忠初參洞下禪亦從事理道而/善鳩焉是可嘉也故不辭覼縷以書)¶
原菩薩崖在府西北一百二十里山畔有三石佛像(明/一)¶
(統/志)¶
<pb:KR2k0036_WYG_106-7a>¶
原宛平縣史家營太山有石如臼相傳昔有仙人居此¶
臼中毎日産米隨寺衆多少取給不乏後有僧厭其險¶
峻鑿石穴通之穴成而未絶(燕山/叢録)¶
　　(臣/)等謹按史家營山内石臼今無考¶
原從史家營縁石澗而上甚危險巨石巉峻仰視欲墜¶
云即燕山石塘以山頂泉出其下故名踰二大嶺路始¶
平廣又數里為山神廟上數武即妙菴也(長安可/游記)¶
(補齋堂村在西山之北百餘里産畫眉石處也元豫章/熊自得偕崇真張真人住居撰燕京志歐陽原功張仲)¶
<pb:KR2k0036_WYG_106-7b>¶
(舉皆有詩送之原功詩云先生去隠齋堂村境趣佳處/如桃源西出都門二百里山之盩厔水浩亹一重一掩)¶
(一聚落一溪十渡深而渾羊腸險逕掛山腹蜂房小屋/粘雲根立當阨塞若闗隘視入衍沃同川原市朝甚邇)¶
(俗塵逺土産雖少人烟繁鉏畬秇陸宜菽麥樹柵作圈/收鷄豚園蔬地美夏不燥煤炭價賤冬常温前年熊郎)¶
(入賣藥施貧者藥人感恩熊君擕笈今就子繞舍木葉/書繽繙崇真真人又繼往况是偓佺之子孫紫簫夜吹)¶
(遼鶴至林響谷應松風喧登高東望直沽口海日湧出/黄金盆應憐曼倩戀象闕坐羡龎公歸鹿門仲舉詩云)¶
(燕垂趙際中有村正在西湖之上源源頭落花每流出/亦有浴鳬時在亹隠君葺茅據幽勝髣髴小莊如陸渾)¶
(環之蒼松數十樹拔出太古虛無根攅峯疊壁何盤盤/地多磽磝少平原先生生計雖苦薄最喜静無人事繁)¶
(黄精本肥术苖脆壃埸有𤓰牢有豚吟詩作畫百不理/一家笑語常春温功名祗遺世塗累飽煖已荷皇天恩)¶
<pb:KR2k0036_WYG_106-8a>¶
(近聞京志將脱藁貫穿百氏手自繙朱黄堆案墨滿硯/鈔冩况有能書孫雲晴輙尋羽客去榖熟方來山鳥喧)¶
(土牀炕煖石窯炭黍酒香注田家盆要知精舍白鹿洞/不待公車金馬門元之大一統志卷帙繁富考證亦綦)¶
(詳矣而自得復撰燕京志仲舉謂其貫穿百氏必有出/于大一統志之表者惜乎其書之不傳也  渌水亭雜)¶
(識/)¶
原宛平西黒雲山有兩穴扣之聲若鼓掩其一則無聲¶
(燕山/叢録)¶
原薊縣筓頭山有温泉治百病(太平寰/宇記)¶
原西湖山在府西一百里下有溪潭(明一/統志)¶
<pb:KR2k0036_WYG_106-8b>¶
　　(臣/)等謹按據明一統志稱西湖山在府西百里是湖¶
　　與山皆别為一地在今清水村西四里許與¶
萬壽山之西湖無涉¶
原青山嶺在府西一百五十里山四靣髙聳中坦平多¶
産三七諸藥(明一/統志)¶
　　(臣/)等謹按青山嶺諸藥草乃間一有之非常産也¶
原卧龍岡在府西北四十五里山石俱青惟此獨白岡¶
脊蜿蜒二十餘丈正統間車駕嘗幸此(明一/統志)¶
<pb:KR2k0036_WYG_106-9a>¶
原石窟厓在府西北一百一十里(同/上)¶
原白鐵山在府西北一百八十里山多白石其堅如鐵¶
(同/上)¶
原顔老山在府西北一百九十里山之西南有石青洞¶
東北有栁林水(同/上)¶
　　(臣/)等謹按顔老山舊有顔老寺今僅存僧舍數椽¶
　　山東北為栁林水村¶
原京西北諸山連綴共一百八十里半𨽻昌平其𨽻宛¶
<pb:KR2k0036_WYG_106-9b>¶
平境内與昌平錯壌者出百望山北四十里入南谷有¶
聚焉是名漆園園之南有雅思山幽晦多霧山䧟而為¶
坎有池曰露池(長安/客話)¶
原自漆園岀西十里許有高崖崖下有泉遶之又西北¶
十里為清水澗兩山如門行可二十里山皆竒峭巃嵸¶
飛泉滮灑決地分流聲激崖穴崖間百合忍冬棠杜牛¶
妳相思郁薁黄精唐求之屬紅翠含濡鳥窠雉囮山鹿¶
之毳豪豬之毛徧於巖谷有嶺曰鰲魚又西里許山益¶
<pb:KR2k0036_WYG_106-10a>¶
峻有蘭若二上曰松陽下曰金鷹金鷹下控大巖巖吐¶
百穴滙而為湖決而東流是為清水之源(薊邱/集)¶
原小龍口山在府西北一百九十里山有兩崖東崖在¶
清白口社西崖在清水社有泉東入盧溝河(明一/統志)¶
原盧溝河在府南四十里即桑乾河也亦名渾河府西¶
百里有清水河流逕大臺村又西北百餘里有小溪流¶
逕青口村俱入之其上為百花陀十八盤青山摘星諸¶
嶺嵓谷幽邃直聳雲霄人騎罕通僅容一綫(名勝/志)¶
<pb:KR2k0036_WYG_106-10b>¶
　　(臣/)等謹按清水河發源大漢嶺小溪發源上清水¶
　　村山谷間青口村即今清白口社溪水由軍村經¶
　　此入渾河百花陀即百花山十八盤在風口巖宋¶
　　啓明長安可遊記所稱路十八盤折者是也青山¶
　　嶺距京西九十餘里摘星嶺相傳即大漢嶺從此¶
　　而西即與房山縣接壌¶
原栢山在府西北清白口社山四旁多産栢故名上有¶
栢山寺(明一/統志)¶
<pb:KR2k0036_WYG_106-11a>¶
原西山有君子口疑即寰宇記所云君子城譌為箕子¶
城者也(渌水亭/雜識)¶
(原儲巏君子口詩悴三間茅屋十弓耕了却官租便/此生聞道薊門憔  甚麥田都屬五軍營  柴墟集)¶
原駕到口在西山其曰駕到不知何年事(渌水亭/雜識)¶
(原李濓駕到口詩瑶宛轉山無盡躋攀興未闌衣裳沾/霧濕石磴鑿雲寒  水周王跡汾隂漢武壇當時扈從)¶
(者詞賦刻㠝/岏  嵩渚集)¶
原西山楊家頂觀音庵庭有牡丹萬歴乙夘八月遇閏¶
忽開一花定陵以八月生閏月宫中重慶萬壽節有中¶
<pb:KR2k0036_WYG_106-11b>¶
官聞之以白金六十兩與寺僧取其花進御定陵甚悦¶
賜予累百金(寄園寄/所寄録)¶
原西山巖麓無處非寺遊人登覽𩔖不過十之二三爾¶
王子衡詩西山三百七十寺正德年中内臣作何仲黙¶
詩先朝四百寺秋日徧題名鄭繼之詩西山五百寺多¶
傍北邙岑其後増建益多難以更僕數矣(辛齋/詩話)¶
(原王雲鳯避雨玉城寺待孔希大不至作語涼雨瀟瀟/去復留伊人何處繋吾愁老僧相見坐無  一院野花)¶
(山寺秋汸博趣齋稿步詩/原皇甫  永興寺散)　(帝城西覓古叢林萬木寒/)¶
<pb:KR2k0036_WYG_106-12a>¶
(垂六月隂庭下閒花齋後偈門前空水定時心/司勲集)　(皇甫/)¶
(原顧璘飲普福寺泉亭作㸔夏木雙崖合寒流一澗紆/雲高山路細天逺草亭孤  竹無車馬浮觴即畫圖吾)¶
(儕乗興處不與俗人俱馬息園存稿衣度石梁山風吹/原陳沂普惠寺詩  躍  平沙盡褰)¶
(客帽林日蔽僧堂響落齋時磬烟飄誦處香乍於城市/逺幽思正茫茫  拘虚集)¶
(原顧璘普恵寺詩解緑樹邀行騎青山擁寺門不勞鐘/磬響久厭市朝喧  帶榆烟午鈎簾竹日暄老僧鉏菜)¶
(甲隨意具盤飱宿息園存稿月詩/原顧&KR1671;游西山  廣智寺待)　(本來游客意欲與/)¶
(月明期碧海深何許清光望轉遲草香聞露墜林暗見/星垂幸對樽中酒殷勤坐不辭  寒松齋集)¶
(原陳暹廣福寺詩林紺院重隂後東風弄晩晴人留雪/上跡鐘散月中聲  木藏僧舍山河遶帝城逃禪豈余)¶
<pb:KR2k0036_WYG_106-12b>¶
(意春色自含情飲揜瓴集池臺作/原周如砥九日  興徳寺)　(水色侵衣上花香/)¶
(繞座聞帝城連逺浦賔雁入寒雲樹杪千山逈池/邉衆壑分夕烟天闕北回望正氤氳  青藜館集)¶
　　(臣/)等謹按玉城寺永興寺普福寺普惠寺廣智寺¶
　　廣福寺興德寺今俱無考¶
原百望山南阻西湖北通燕平背而去者百里猶見其¶
峯故曰百望(長安/客話)¶
　　(臣/)等謹按百望山今改名安河山山巔神廟三楹¶
　　内奉石佛一尊山麓有東西百望村¶
<pb:KR2k0036_WYG_106-13a>¶
原百望山之陽有祠焉高十五丈登之可望京師出百¶
望十里為長樂河河水不甚濶而流駛又北二里為玉¶
斗潭腐草罨之深不可測傳有兩牛飲而鬭陷于潭無¶
迹又北十里為灌石駐蹕山在焉(薊邱/集)¶
　　(臣/)等謹按長樂河即安河其地有南安河北安河¶
　　長樂諸村玉斗潭今佚其名而附近之地如冷泉¶
　　村石窩村一帶靈淵神瀵隨在涌現不可枚舉也¶
　　灌石村駐蹕山今俱𨽻昌平州境¶
<pb:KR2k0036_WYG_106-13b>¶
補金山口度嶺至冷泉村道傍皆水田行二里許曰泰¶
州務其後畫眉山上有龍王祠龍湫圍廣十畆水從石¶
罅出從東垣下溢田間潺潺有聲(山行/雜記)¶
原黒龍潭在金山口北依岡有龍王廟碧殿丹垣廟前¶
為潭榦四丈水二尺土人云有黒龍潛其中(帝京景/物略)¶
　　(臣/)等謹按黒龍潭龍神乾隆三年¶
勑封為昭靈沛澤龍王之神殿前恭懸¶
皇上御書額曰恩敷廣潤三世佛殿恭懸¶
<pb:KR2k0036_WYG_106-14a>¶
聖祖仁皇帝御書額曰潭清光凝廟内精舍額曰雲影¶
　　天光聨曰幸逄嘉霔敷優澤一洗紛塵轉潤姿皆¶
皇上御書龍王殿前恭勒¶
聖祖御製碑一雍正三年¶
世宗憲皇帝御製碑一乾隆三年¶
皇上勑諭碑一並節年¶
御製祈雨謝雨詩碑二殿後明憲宗御製碑一成化二¶
　　十二年立神宗御製碑一萬歴十四年立金山口¶
<pb:KR2k0036_WYG_106-14b>¶
　　詳見前郊西卷十二¶
原萬歴初上謁陵還駐蹕潭上二十六年夏四月旱甚¶
遣正一嗣教張真人國祥禱于龍祠雨澤如期加䕶國¶
勑號碑勒之嗣是旱禱輙應凡立數碑(帝京景/物略)¶
増¶
聖祖御製黒龍潭重修龍王廟碑記　傳曰神有功德¶
於民則祀之能捍大患禦大災則祀之非此族也不載¶
祀典朕自御極以來夙興夜寐惟思稼穡為小民之依¶
<pb:KR2k0036_WYG_106-15a>¶
所期時和嵗豐嘉生樂育然年榖順成雨澤是資詩曰¶
琴瑟撃鼔以祈甘雨信乎天心仁愛亭毒萬物而協靈¶
効順優渥霑足之應皆有神焉以司之亦如分猷布澤¶
之無敢曠厥職焉距京師三十餘里金山之麓有潭泓¶
然以深不泛不涸前代時以亢旱禱望其地輙能興致¶
靈雨因名黒龍潭焉潭之側倚山瞰壑舊有祠宇以祀¶
其神朕數以祈雨駐蹕于兹爰謀式廓其廟貌以昭靈¶
貺而敬民事今者四郊之内雨晹時若嵗登大稔工適¶
<pb:KR2k0036_WYG_106-15b>¶
告成惟神之功德實能膏澤田疇以福庇生民揆諸捍¶
患禦災之義莫大於此用是勒諸貞石垂示無窮寜不¶
偉歟¶
增¶
世宗御製黒龍潭碑文　京師之西有黒龍潭焉地靈¶
所鍾實能興致靈雨我¶
聖祖仁皇帝撫臨萬邦治臻上理軫念羣生毎禱于斯¶
輙有靈應百榖用成康熙二十年乃重建祠廟¶
<pb:KR2k0036_WYG_106-16a>¶
御製碑文勒之珉石以昭神庥朕嗣位以來仰體¶
聖祖之心以為心夙夜孜孜惟冀雨晹時若盈寕康阜¶
用諴和萬民甲辰春雨澤㣲愆爰詣兹潭特申祈祝回¶
鑾之後澍雨應時三月初甘霖疊沛逺近霑足二麥豐¶
登朝野同聲罔不歡慶盖感應若斯之捷也朕惟天人¶
合一之理莫大於誠而幽明昭格之幾莫先於敬傳曰¶
先成民而後致力於神又曰民和而神降之福朕愛養¶
元元惟恐一物失所致隂陽之沴而干天地之和故浃¶
<pb:KR2k0036_WYG_106-16b>¶
嵗之中屢下蠲租之詔偶值愆陽見告不憚躬親祝帛¶
以薦馨香而㝠漠之中亦若有肹蠁答之靈爽凴之者¶
朕因民而祈福於神神惠民而効靈於朕皆黙通于誠¶
敬之中而不疾而速不行而至理有固然無足疑者顧¶
嵗月滋久不更加修葺恐非所以宅神明荅靈貺乃命¶
官庀材經始于二年之三月告成于三年之五月殿廡¶
門寢煥然一新訖工之日有司磨治豐碑以記請夫禮¶
有大雩之文詩載同雲之什故祭則受福而有舉必書¶
<pb:KR2k0036_WYG_106-17a>¶
且誠敬之念所以交神明格上下用昭我¶
聖祖仁皇帝軫念蒼生懐保萬民之至意者尤朕所時¶
厪于中而不能釋也是為記¶
増乾隆八年¶
御製禱黒龍潭而雨因紀所見　靈湫神所宅澄波深¶
且瀅利民功久著澤物誠斯應我來瞻廟貌肅然而起¶
敬匪為求多福稼穡惟民命泰階六幕調屢豐寰宇慶¶
省嵗率咎徴神乃司其柄獲佑以為愧遑論諂與佞况¶
<pb:KR2k0036_WYG_106-17b>¶
兹實古蹟圓池明似鏡渫然鑑毛髪更鮮鯤鮞泳一鱗¶
㳺其中昂藏無與競頗頗露頭角如具飛龍性然疑我¶
未知變化斯稱聖¶
　　(臣/)等謹按黒龍潭¶
御製詩㳟載首見之篇餘不備録¶
(原明神宗御製龍王廟碑以畫眉山龍王廟在都城西/一舍其地故有泉潭相傳  為龍之所居即其旁為廟)¶
(祀龍王焉成化壬辰憲宗純皇帝禱雨有應新其廟而/勒辭于豐碑萬厯十有三年春夏不雨麥稼焦枯以五)¶
(月往禱于廟浃旬之間嘉澍屢霈郊野霑足三農抃舞/爰出内帑金錢重増葺之為之記而系以銘曰於赫龍)¶
<pb:KR2k0036_WYG_106-18a>¶
(王不顯其光上下帝旁嘘翕無方為雷為霆為雲為雨/有開必先靡求不與我求伊何黍稷稻粱爾與伊何千)¶
(倉萬箱眉山之下龍王之宇乞用康年榖我士女戴日/増唐龍黒龍潭詩  徘徊雲物態肅此黒龍隈魚)¶
(深淺人將影去來禾香先報雨蕈怒欲生雷聖世勤農/事年年祀典陪  帝京景物略)¶
(増袁樞黒龍潭詩輕祠潭清見底窈窕厯朝封魚葯新/開錦苔莓老上松  隂穿雨足薄日影山峯獵獵腥風)¶
(起鐘鐃噪毒/龍  同上)¶
原畫眉山在西堂村之北産石黒色浮質而膩理入金¶
宫為眉石山北十里有温泉出焉(帝京景/物略)¶
　　(臣/)等謹按畫眉山北温泉今𨽻昌平州境¶
<pb:KR2k0036_WYG_106-18b>¶
(補黒龍潭前平原廣畆之間禾黍既登秋風落寞出一/石碣題曰大内遷出二棺之記旁書宛平縣令名無年)¶
(月無封樹徬徨久之恨未/能考所始也  青箱堂集)¶
補烏龍潭度高嶺即卧佛寺嶺名半天雲圓如髻度一¶
嶺一髻復起如是者十三始登其嶺四靣皆童山雖無¶
草木而石最可觀鐘鼎旗鼓墩柱樓閣龍虎之形畢具¶
有石大如室中一綫若鋸分者而内有石釘復連不斷¶
又有石欹側嶺上欲墜中一穴可容身入内空處五六¶
尺可趺坐上復有二竅甚明朗又有方石三四丈黒色¶
<pb:KR2k0036_WYG_106-19a>¶
紫紋如梅花瓣瓣中有細竅取澗水灌之四靣溢出如¶
珠蓋諸竅宛轉相通天下竒石無踰此矣下嶺三里許¶
復值一嶺如磨盤毎盤直下三百步凡五十四盤至山¶
腰嶺盡得石坡路甚滑又七八里為廣泉寺(山行/雜記)¶
　　(臣/)等謹按卧佛寺廣泉寺詳見郊坰西十二卷内¶
原過金山口二十里一石山小峯屏簇如筍張籜峯之¶
尊者曰妙高峯峯下法雲寺寺有雙泉鳴于左右寺門¶
内為方塘殿倚石石根兩泉源出焉西泉出經茶竈繞¶
<pb:KR2k0036_WYG_106-19b>¶
中霤東泉出經香積厨繞外垣滙于方塘所謂香水已¶
金章宗設八院游覽此其一院草際斷碑香水院三字¶
尚存(帝京景/物略)¶
原法雲寺在西山後逺視惟一山近則山山相倚如笋¶
包籜其根為千年雨溜洗出石骨毎山窮處即有小峯如¶
筆格寺枕最高處近寺有雙泉鳴於左右過石梁屢¶
級而上至寺門内有方池石橋間之水泠然沉碧雙泉¶
交會也上有銀杏二株大數十圍至三層殿後乃得泉¶
<pb:KR2k0036_WYG_106-20a>¶
源西泉出石罅間經茶堂兩廡繞霤而下東泉出後山經¶
蔬圃入香積厨而下會于前之方塘是名香水也有樓¶
登之可卧㸔諸山右有偃蓋松可䕃數畆故老云金章¶
宗游覽之所凡有八院此則香水院也(珂雪/齋集)¶
(増袁中道法雲寺詩西直北西山曲峯巒似劍鋩近皴/飛雨㸃髙嶺入星光  水浸茶竈東泉繞飯堂雙流鳴)¶
(玉雪渷渷赴黄梁雨帝京景物略穿日逺猶雷衲破當/増釋寳律清雲寺  後作  亂雲)¶
(風暝色催閣道汛清叢樹在硐門翻白捲濤來僧分飽/藿堅相坐童摘初𤓰濕未囘去為新晴留為暮無心偶)¶
(一宿山隈/  同上)¶
<pb:KR2k0036_WYG_106-20b>¶
増白家灘有開元寺城子山有東嶽廟(五城寺/院冊)¶
　　(臣/)等謹按白家灘在黒龍潭西四里許開元寺明¶
　　碑二一太僕寺少卿安成李綸撰𢎞治六年立一¶
　　僧浄壽撰𢎞治十四年立城子山在白家灘西八¶
　　里許廟内前殿奉碧霞元君檐額曰金光普照斗¶
　　姥殿檐額曰紫宸掌算皆¶
聖祖御書又碧霞元君殿内額曰資生錫祜東嶽正殿¶
　　額曰秉靈出震斗姥殿内額曰璇杓廣運皆¶
<pb:KR2k0036_WYG_106-21a>¶
皇上御書又白家灘城子山¶
御製詩在大覺寺雜詠篇内恭載大覺寺條後¶
(増李綸重修開元禪寺碑略舊開元寺距都城五十餘/里金山口之西玉河鄉之原  傳唐開元年所建基址)¶
(尚存永樂中西天佛子大通法王智光上師遭際列聖/賜予甚厚宣徳戊申奉命兼住大覺禪寺往來憩息此)¶
(地愛其土厚水甘風氣攸萃意圖興剏公已資命工市/材建立仍請額為開元禪寺經嵗久殿宇摧頺大能仁)¶
(寺西天國師出恩賜金帛修/理既畢工託予言刻之石)¶
原黒龍潭北十五里曰大覺寺宣德三年建寺故名靈¶
泉宣宗易以今名數臨幸焉今圯矣金章宗西山八院¶
<pb:KR2k0036_WYG_106-21b>¶
寺其清水院也(帝京景/物略)¶
　　(臣/)等謹按大覺寺康熈五十九年¶
世宗潛邸時特加修葺乾隆十二年¶
皇上發帑重修寺内彌勒殿額曰圓證妙果正殿額曰¶
　　無去來處無量壽佛殿額曰動静等觀大悲壇額¶
　　曰最上法門皆¶
皇上御書寺旁精舍内恭懸¶
世宗御書額曰四宜堂¶
<pb:KR2k0036_WYG_106-22a>¶
皇上御書額曰寄情霞表聨曰清泉繞砌琴三疊翠篠¶
　　含風管六鳴又聨曰暗竇明亭相掩映天花澗水¶
　　自婆娑憩雲軒軒名額並軒内額曰澗響琴清聨¶
　　曰風定松篁流逺韻雨晴巖壑展新圖又聨曰泉¶
　　聲秋雨細山色古屏高皆¶
皇上御書殿前碑一恭刋康熈五十九年¶
世宗御製詩碑隂恭刋乾隆十二年¶
皇上御製文明碑一其陽刻宣宗御製文宣德三年立¶
<pb:KR2k0036_WYG_106-22b>¶
　　其隂為英宗御製文正統十一年立又寺内龍王¶
　　堂遼碑一僧志延撰咸雍四年立寺旁有僧性音¶
　　塔¶
(原正統十一年三月命工部右侍郎/王佑督工修大覺寺  明英宗實録)¶
増¶
皇上御製重修大覺寺碑文　朕惟聖王御世𢎞濟羣¶
生其與慈氏能仁普利人天功德不可思議迹雖殊而¶
心源則一佛經所云過去諸佛往往示現轉輪以世法¶
<pb:KR2k0036_WYG_106-23a>¶
乂安天下復以宗㫖接引諸方延續慧命者葢祗期萬¶
善之同歸而已我¶
皇考福慧兩足鏡智圓明自潛邸時深究宗乗證悟無¶
上了義¶
御極撫辰海内清和咸理乃于幾暇選序古德語録開¶
示津梁仰惟¶
大慈悲父廣種善根凡梵宇琳宫曽施功徳皆不啻如¶
來身坐道塲而厯刼四衆並應莊嚴擁䕶瞻禮發心者¶
<pb:KR2k0036_WYG_106-23b>¶
也朕因詣龍潭近望西峯蘭若大覺寺者金清水院故¶
址明以靈泉寺更名運謝禪安蔚為古刹康熙庚子之¶
嵗¶
皇考以僧性音叅學有得俾往住持丈室¶
御製碑文以寵之及圓寂歸宗復¶
命其徒建塔于此¶
慈恩眷顧¶
聖蹟攸昭而積嵗滋久丹雘剥落爰加脩葺工既告竣¶
<pb:KR2k0036_WYG_106-24a>¶
勒石以紀嵗月俾爾後住山大衆時念法王顯現化導¶
因縁與國家累葉䕶持正教振起宗風之至意云¶
增¶
世宗御製大覺寺詩　翠㣲城外境峯壑畫圖成寺向¶
雲邉出人從樹杪行香臺喧鳥語禪室遶泉鳴日午¶
松隂轉鐘傳說偈聲¶
　　(臣/)等謹按大覺寺¶
世宗御製詩謹依此書條例編載首見之篇餘不備録¶
<pb:KR2k0036_WYG_106-24b>¶
　　又按僧性音往住方丈¶
世宗御製文以寵其行係康熙五十九年在¶
藩邸時所作不敢恭載¶
增乾隆十二年¶
御製初遊大覺寺詩　靈淵謝神貺古寺問佛津趂此¶
山路便況逢雨霽辰清爽拂人靣㣲風襲草芬禾黍連¶
逺村勃然生意新暘臺(是寺山/名也)最高峯未到意已欣迤¶
邐入林廬便與步法門石橋似虎溪菡萏摇漣淪一一¶
<pb:KR2k0036_WYG_106-25a>¶
蓮花上疑有天女倫月相巍殿中調御信獨尊雲湫洩¶
山半下注如垂紳循流登其巔乃至水之源不溢亦不¶
涸徹底石粼粼時復見泳㳺故知非凡鱗稍憩白板室¶
洒然誠絶塵鳥語似談梵樹影全標真擬叅大覺㫖翻¶
歉語句頻¶
　　(臣/)等謹按大覺寺¶
御製詩茲為首見之篇又三十三年雜詠各題亦係初¶
　　見俱敬謹編載卷内餘不備録¶
<pb:KR2k0036_WYG_106-25b>¶
増乾隆三十三年¶
御製遊大覺寺雜詩　山行宜步輦迤邐細路通路傍¶
彌良田緑蔚黍禾風一雨生意佳總賴造化工遂過白¶
家灘村民多力農爾我誠何幸屢綏又冀逢(右白/家灘)　埤¶
堄棲絶頂當年曽一攀欲陟虞衆勞望寄霄漢間山下¶
多古樹秋實市闠闤山上有古寺花宫龍象閒底事䕶¶
卿雲¶
羲畫題簷端(康熙年間/此寺有)　(賜皇祖每駐蹕於/  額  右城子山)　言至招¶
<pb:KR2k0036_WYG_106-26a>¶
堤境遂過功德池石橋亘其中緩步虹梁躋一水無分¶
别蓮開兩色竒右白而左紅是誰與分移(右石/橋)　佛殿¶
邉傍精舍存肅瞻¶
聖藻勒楣軒四宜春夏秋冬景了識色空生滅源(大覺/寺)¶
(堂皇考潛邸時曽與重修四宜/  即    賜題也  右四宜堂)　笠亭棲嶕嶢如鳥翥¶
翼然層峯屏峙後流泉布瀑前山水之趣此領要付與¶
山僧閲小年(右領/要亭)　雲豈解勞逸而用憩息為我適來¶
山軒見彼寫楹時我憩雲亦憩此意誰能知迴首語苾¶
<pb:KR2k0036_WYG_106-26b>¶
芻莫擬説禪詩(右憩/雲軒)　山半湧天池淙泉吐龍口其源¶
逺莫知鬰葱疊岡藪不溢復不涸自是靈明守像設坐¶
巖樓致禮孚盈缶利物¶
神信能格誠吾何有(右龍/潭)　古柯不計數人圍葉茂孫¶
枝緑䕃肥世外滄桑閲如幻開山大定記依稀(右銀/杏)¶
(增僧志延暘臺山清水院創造藏經記名暘臺山者薊/壤之名峯清水院者幽都之勝概山之  傳諸前古院)¶
(之興止于近代將構勝縁旋逢信士今優婆塞南陽鄧/公從貴善根生得浄行日嚴咸雍四年三月捨錢三十)¶
(萬葺諸僧舍又五十萬募同志印大藏經凡五百七十/九帙创内外藏而龕措之蕆事既周求為之記聊叙勝)¶
<pb:KR2k0036_WYG_106-27a>¶
(因俾信來裔咸雍四年嵗次戊申三月癸酉朔四日丙/子記)¶
(原王嘉謨從破寺入鸕鷀谷詩長躋險穿䝉宻樵風去/路長杏花村店冷栁絮野橋香  嘯忘幽寂尋真入𣺌)¶
(茫迷途問何處乗月/有歸航  薊邱集)¶
　　(臣/)等謹按鸕鷀谷今無考¶
　¶
　¶
　¶
　¶
<pb:KR2k0036_WYG_106-27b>¶
　¶
　¶
　¶
　¶
　¶
　¶
　¶
欽定日下舊聞考卷一百六¶
#+PROPERTY: JUAN 卷一百六舉正
<pb:KR2k0036_WYG_106-28a>¶
欽定日下舊聞考卷一百六舉正¶
　十八折原書訛作十七折今改(由門頭村/登山條)¶
　皆聚于此原書此訛作北今改(下坡之/半條)¶
　¶
　¶
　¶
　¶
　¶
<pb:KR2k0036_WYG_106-28b>¶
　¶
　¶
　¶
　¶
　¶
　¶
　¶
欽定日下舊聞考卷一百六舉正¶
#+PROPERTY: JUAN 卷一百六節删
<pb:KR2k0036_WYG_106-29a>¶
原書郊坰門節刪附記¶
　王廷陳駕幸南海子詩刪¶
　洪光寺條刪¶
　陳髙盧溝曉月圖詩刪¶
　¶
　¶
　¶
　¶
<pb:KR2k0036_WYG_106-29b>¶
　¶
　¶
　¶
　¶
　¶
　¶
　¶
欽定日下舊聞考卷一百六節刪¶
