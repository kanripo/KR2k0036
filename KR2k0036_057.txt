# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:23.721592
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷五十七
<pb:KR2k0036_WYG_057-1a>¶
欽定四庫全書¶
欽定日下舊聞考巻五十七¶
　　城市(外城南城一/)¶
　　(臣/)等謹按朱彛尊原書南城壇兆上載明代而不¶
　　及金元考元史祭祀志中統十二年於麗正門外¶
　　東南七里建祭臺設昊天上帝皇地祗位成宗即¶
　　位始為壇於都城南七里則知元之郊壇亦在城¶
　　南又考析津志郊天臺在京城之南五里即金大¶
<pb:KR2k0036_WYG_057-1b>¶
　　定時拜郊所建然則原書載在郊坰金之拜郊臺¶
　　者即是也今附述縁起於此以存金元壇兆舊典¶
　　而其詳則見於郊坰門云¶
原天壇周十里内有圜丘神樂觀天師府犧牲所在正¶
陽門外永定門内街東(五城坊巷/衚衕集)¶
原天壇在正陽門之左永樂十八年建繚以垣墻周迴¶
九里十三步初遵洪武合祀天地之制稱為天地壇後¶
既分祀乃專稱天壇(春明夢/餘録)¶
<pb:KR2k0036_WYG_057-2a>¶
原嘉靖九年正月吏科都給事中夏言請更定郊祀言¶
國家合祀天地於南郊又為大祀殿而屋之設主其中¶
弗應經義古者祀天於圜丘祭地於方丘圜丘者南郊¶
地上之丘丘圜而高以象天也方丘者北郊澤中之丘¶
丘方而下以象地也南郊之壇曰泰壇以之燔柴北郊¶
之坎曰泰圻以之瘞埋此古之制也是故兆於南郊就¶
陽之義也瘞於北郊即隂之象也此分祭天地各正其¶
所凢以順天地之性審隂陽之位也况壇於南郊雖以¶
<pb:KR2k0036_WYG_057-2b>¶
就陽亦因高之義坎於北郊雖以就隂亦因下之義豈¶
有崇樹棟宇擬之人道哉乞勅多官集議以求至當上¶
嘉之(明典/彚)¶
原詔博采公議主分祭者昌國公張鶴齡定國公徐延¶
德懐寜侯孫瑛瑞安侯王橋駙馬鄔景和謝詔安仁伯¶
王桓玉田伯蒋榮慶陽伯夏臣崇善伯王清都督夏助¶
右都御史汪鋐府尹黎奭府丞黄鍾中允廖道南編脩¶
程文德給事中夏言蔡經張潤身李仁王聘田秋周祚¶
<pb:KR2k0036_WYG_057-3a>¶
陳守愚高金趙漢臣李鳯來戴孺孫應奎御史王繼禮¶
喻希禮隂汝登郭宏化周襗徐淮虞守愚倪緝梁尚德¶
陸琳李循義主事宋錦李欽昊治中汪登通判陳邦傅¶
楊承祺王紳劉初推官江文中經歴陳珖冷宗元郭鳯¶
張居仁劉秉仁韓義都事楊木李光祚知事胡蘭照磨¶
李俊張霑檢校南鉦兵馬指揮畢成胡綱劉倫副指揮¶
何守安牛進德朱哲張光祐王瑤陳謙周侃郭本端詹¶
垣馮鍚顧言廖長倫劉紹宗鄧文隆宋秀祝世亨吏目¶
<pb:KR2k0036_WYG_057-3b>¶
戴鑑馬昻張鉞凡八十二人主分祭而以成憲及時未¶
可為言者平江伯陳圭大學士張璁翟鑾侍郎董玘張¶
雲臣陳洪謨聞淵副都御史唐龍僉都御史李如圭通¶
政使張瓚卿黄宗明曾直少卿林有孚戴時宗冼光史¶
道寺丞周鳯鳴簡霄朱昭陳綬葉松何鍾陳雲章葉廷¶
芳彭黯脩撰龔用卿編脩張星給事中王守御史許廷¶
桂張惟恕盧問之傳漢臣謝蘭寺正陸鰲王天民寺副¶
王鴻漸林士鳯朱節胡湘評事陳經應杲呉□孫裕戴¶
<pb:KR2k0036_WYG_057-4a>¶
冔余棐龔治司務劉贊襄馬顯主簿周文定都事陳貴¶
韓勛典簿宋文㬎陳琅署正宋鈁袁煥蒲敏元邊偁署¶
丞李繼元况道余定李儼劉壽李珏丁應南張夢徵楊¶
荗深羅其賔陳珮秦學書監事楊臣秦昌勝董檜馬圖¶
劉鏜鄭時明劉睿徐芳張倧鄒儒李瑞陽要秀呉冕丁¶
如紀袁如霖凡八十四人主分祭而以山川壇為方丘¶
者尚書李瓚編脩歐陽徳歐陽衢給事中魏良弼御史¶
傅炯余鍧員外郎余光祉行人司正邊彦駱右司副劉¶
<pb:KR2k0036_WYG_057-4b>¶
守良行人李遂王禎傅學禮秦鰲方太和沈謐周汝貟¶
柯喬孫世祐李寔莊用賔田濡蔡靉睦蕐原寀曾約等¶
凢二十六人主合祭而未嘗以古禮為非者尚書方獻¶
夫李承勛梁材許讚章拯侍郎徐縉蔣瑤蘇民卿葛浩¶
詹事霍韜顧鼎臣通政宋滄陳經叅議劉繼徳孫檜劉¶
日乾卿魏校庶子穆孔暉諭德彭澤贊善林文俊蔡昻¶
學士張潮呉惠席春許成名脩撰倫以訓姚淶王用賔¶
編脩張衮楊維傑徐階祭酒許誥司業林時給事中王¶
<pb:KR2k0036_WYG_057-5a>¶
汝梅趙廷瑞曾仲魁董進第陳侃御史譚纉王衮陳講¶
王道范安王杲趙兌呉麟(闕/)士翺葉照朱觀方逺廖自¶
顯郎中劉序李黙鄧尚義王道王松范伸劉從學黄瓚¶
史麟許繼宋銳呉檄盧襄呉縉蕐鑰黄禎張經王大化¶
盧蕙榮察汪堅易鑾張瑤姚世儒閻溥陳文譽劉佐候¶
緘甘為霖丁洪車純汪漢金中夫員外郎張廷馮世雍¶
李世臣王激王三省呉冲㓂天與陳良䇿廖雲龍伍餘¶
福屠倬王莘郭田王旒吕顓張羽李瑜趙葉楊鏞黄澄¶
<pb:KR2k0036_WYG_057-5b>¶
張邦教余述張淑郁山主事楊麒全徹緒顧陽和呉允¶
禄任瀚鄺汴汪居安馬坤鄭琬黄潤江滙屠楷陳大珊¶
曾世昌苗汝霖徐子貞熊汲何鰲趙時春王學益王應¶
檟徐官駱顒傅好禮汪以達蔡子舉李喬陳貫諸傑張¶
臬毛衢賈名儒陳耀朱子和蘇民夏玉林陳篪程綬屠¶
應埈施昱謝綋郭宗臯王自俊林瓊康世隆查懋先諸¶
邦憲李翔郭秉聰高仲嗣陸時雍張參王鈁馮冠龔轅¶
中書舍人郭俊司務張國紀高臣李克中張鵬呉道南¶
<pb:KR2k0036_WYG_057-6a>¶
李檠于喬張仲良周紳蘇民照磨丁律檢校宋斌張岦¶
監丞徐炳典簿鄧祀博士王廷臣林文卿王昺蘇璞王¶
金章助教魏琦陳謨陳禧金周陳𤦺薛僑譚諫林思誠¶
范震臣李邦祥學正房堅任冕蔡竒范儒汪屺林文林¶
邦望學録李賔趙誌陳界彭元陽典簿曹鳯翔凢二百¶
六十人無可否者英國公張崙等一百九十八人(明嘉/靖祀)¶
(典/)¶
　　朱彛尊原按郊祀分合持議異同姓名可見者三¶
<pb:KR2k0036_WYG_057-6b>¶
　　百九十八人國史所不能具載因備書之蓋内外¶
　　小臣咸得與焉亦以見當日詢謀之廣也¶
原五月作圜丘於天地壇稍北為皇穹宇(明典/彚)¶
原圜丘第一層壇濶七丈高八尺一寸四出陛正南陛¶
濶九尺五寸九級東西北面陛俱濶八尺一寸九級壇¶
面及壇脚用琉璃闌干第二層壇面周圍俱濶二丈五¶
尺高八尺一寸正南陛一丈二尺五寸九級東西北面¶
陛俱一丈一尺九寸五分九級壇面及壇脚用琉璃磗¶
<pb:KR2k0036_WYG_057-7a>¶
砌四面用琉璃闌干壝去壇一十五丈高八尺一寸用¶
磗砌正南櫺星門三座中門濶一丈二尺五寸左門濶¶
一丈一尺五寸五分右門東面櫺星門濶九尺五寸北¶
面西面尺寸同燎壇一座在壝外東南丙地高九尺濶¶
七尺上開南出户壇脚東西南三面設陛周圍外墻去¶
壝一十五丈正南櫺星門三座中門濶一丈九尺五寸¶
門外正甬道濶丈尺同左門濶丈丈二尺五寸門外左¶
甬道丈尺同右門濶一丈一尺九寸五分門外右甬道¶
<pb:KR2k0036_WYG_057-7b>¶
丈尺同東西北櫺星門濶一丈一尺九寸五分甬道丈¶
尺同(存心/録)¶
原禮臣言圜丘之制大明集禮壇上成濶五丈存心録¶
則第一層壇濶七丈集禮二成濶七丈存心録則第二¶
層壇面周圍俱濶二丈五尺蓋集禮之二成即存心録¶
之一層存心録之二成即集禮之一成矣(臣/)等無所適¶
從潤色叅詳是在皇上裁定奉㫖圜丘第一層徑濶五¶
丈九尺高九尺二層徑一十丈五尺三層徑二十二丈¶
<pb:KR2k0036_WYG_057-8a>¶
俱高八尺一寸地面四方漸墊起五尺(明嘉靖/祀典)¶
原圜丘外圍方墻門四南曰昭亨東曰泰元西曰廣利¶
北曰成貞内櫺星門南門外東南砌緑磁燎爐傍毛血¶
池西南望燈臺長竿懸大燈外櫺星門南門外左設具¶
服臺東門外建神庫神厨祭噐庫宰牲亭北門外正北¶
建泰神殿後改為皇穹宇藏上帝太祖之神版翼以兩¶
廡藏從祀之神牌又西為鑾駕庫又西為犧牲所北為¶
神樂觀成貞門外為齋宫迤西為壇門(春明夢/餘録)¶
<pb:KR2k0036_WYG_057-8b>¶
原皇天上帝正位南向太祖配位西向東一壇大明之¶
神西一壇夜明之神東二壇二十八宿之神西二壇雲¶
師雨師風師雷師之神(明嘉靖/祀典)¶
原圜丘第二層上設大明星辰位居東夜明太歳位居¶
西内壝東設風雲雷雨師位天下神祗壇在外壝之内¶
(存心/録)¶
原昊天上帝配帝位版長二尺五寸濶五寸厚(闕/)寸趺¶
高五寸黄質金字大明之神金地硃書夜明之神黄地¶
<pb:KR2k0036_WYG_057-9a>¶
素書五星二十八宿周天星辰之神俱緑地金字雲師¶
雨師風師雷師之神俱丹漆金書(明嘉靖/祀典)¶
補國朝於大祀殿祀昊天上帝凢所謂天皇太乙之𩔖¶
一切革去三代以下祀典之正所僅見也(博物/典彚)¶
原永樂十八年北京天地壇成毎歳合祀洪熈元年奉¶
太祖高皇帝太宗文皇帝同配享嘉靖九年勅建圜丘¶
於大祀殿之南毎冬至祀天以大明夜明星辰雲雨風¶
雷從祀建方澤於安定門外毎歳夏至祀地以五嶽五¶
<pb:KR2k0036_WYG_057-9b>¶
鎮四海四瀆陵寢諸山從祀俱止奉太祖一位配享而¶
罷太宗之配其大祀殿則以孟春上辛日行祈穀祭奉¶
太祖太宗同配十年又改以啟蟄日行祈穀禮於圜丘¶
仍止奉太祖一位配享十七年秋九月詔舉明堂大享¶
禮於大内之元極寳殿奉睿宗獻皇帝配享元極寳殿¶
即舊欽安殿也是冬十一月上皇天上帝尊號十八年¶
春行祈穀禮於元極寳殿不奉配二十四年拆大祀殿¶
改建大享殿命禮部歳用季秋行大享殿禮隨又命仍¶
<pb:KR2k0036_WYG_057-10a>¶
暫行於元極寳殿隆慶元年詔罷祈榖大享二祭復元¶
極寳殿仍名欽安殿而天地則分祀如世宗所更定云¶
(太嶽/集)¶
原圜丘琉璃闌干詔用青色(明嘉靖/祀典)¶
原嘉靖十三年二月奉㫖圜丘方澤今後稱天壇地壇¶
(同/上)¶
原唐時明堂制度其宇上圜覆以清陽玉葉清陽色也¶
玉葉亦瓦之𩔖今大享殿及圜丘闌干皆用囬青瓦亦¶
<pb:KR2k0036_WYG_057-10b>¶
清陽玉葉之𩔖唐毎郊祀啟南門灌其樞用脂百斛今¶
都城南門亦閉不開惟郊祀駕出方啟(穀城山/房筆塵)¶
原萬厯十三年四月十七日上以天旱禱於郊壇自宫¶
中步行而出禱畢仍步還宮(纍瓦/編)¶
(原蔡羽郊壇詩近輦道風淸碧野平紫烟常自鎖南城/行宫歳幸乗龍  仙侣朝來學鳯鳴小殿沉香金氣鬰)¶
(圜丘芳草玉蕐淸祠官記得天行處萬燭光中候珮聲/  林屋集)¶
(補許榖謁皇穹宇詩紫分祀崇郊典嚴居肅帝宫高明/一祖配陟降八神同  氣團蕐蓋元隂接上穹萬年瞻)¶
(秉璧靈貺自無窮天石城集作/原黎民表雨後經  壇沙河)　(平沙雨濕草茸茸白/)¶
<pb:KR2k0036_WYG_057-11a>¶
(玉高壇紫翠重馬上行人㸔不厭石廊流水遶踈松/瑤石山房集)¶
(原馮琦㳟陪聖駕步禱南郊紀事詩/陳御路開紅塵都不掃畱待雨師來)　(龍虎新軍罷勾/北海集)¶
增¶
圜丘在正陽門外南郊形圓象天南嚮三成上成徑九¶
丈高五尺七寸二成徑十有五丈高五尺二寸三成徑¶
二十一丈高五尺上成石面九重自一九環甃遞加至¶
九九二成自九十遞加至百六十有二三成自百七十¶
有一遞加至二百四十有三合一三五七九陽數毎成¶
<pb:KR2k0036_WYG_057-11b>¶
四出陛皆白石九級上成石闌七十有二二成百有八¶
三成百八十合三百六十周天之度柱如之内壝形圓¶
周百有六丈四尺高五尺九寸壝門四皆六柱三門柱¶
及楣閾皆白石扉皆朱櫺壝外東南丙地燔柴爐一高¶
九尺徑七尺甃以緑琉璃瘞坎一東南燎鑪五西南鐙¶
杆三外壝形方周二百十丈一尺高八尺六寸門制與¶
内壝同燎鑪四分設於壝東西門之左右壝北門後為¶
皇穹宇南嚮環轉八柱圓檐上安金頂基高九尺徑五¶
<pb:KR2k0036_WYG_057-12a>¶
丈九尺九寸石闌四十有九東西南三出陛各十有四¶
級左右廡各五間一出陛殿廡覆瓦均青色琉璃圍垣¶
形圓周五十六丈六尺八寸高丈有八寸南設三門崇¶
基石闌前後三出陛各五級外壝東門外東北隅¶
神庫¶
神厨各五間井亭一祭噐庫樂噐庫椶薦庫各三間又¶
東為宰牲亭井亭各一壝外内垣門四東曰泰元南曰¶
昭亨西曰廣利北曰成貞皆朱扉金釘縱横各九昭亨¶
<pb:KR2k0036_WYG_057-12b>¶
門外東西石坊各一(㑹大清/  典)¶
　　(臣/)等謹按明嘉靖九年定分祀天地之議於大祀¶
　　殿南建¶
圜丘¶
本朝因之重加繕治其制益備乾隆十四年¶
上以¶
圜丘壇位張幄次陳祭噐處宜量加寛廣¶
命仍九五之數而展拓焉十八年復鼎新¶
<pb:KR2k0036_WYG_057-13a>¶
南郊壇宇一切規模稟承¶
指示凢崇卑之制象色之宜無不斟酌盡善仰見¶
聖心昭格之䖍至周至悉云¶
增歳以冬日至祀¶
皇天上帝奉¶
太祖高皇帝¶
太宗文皇帝¶
世祖章皇帝¶
<pb:KR2k0036_WYG_057-13b>¶
聖祖仁皇帝¶
世宗憲皇帝配以¶
大明¶
夜明¶
星辰¶
雲雨風雷從祀¶
上帝位第一成南嚮¶
列聖東西嚮¶
<pb:KR2k0036_WYG_057-14a>¶
四從位第二成¶
大明西嚮¶
星辰在其次¶
夜明東嚮¶
雲雨風雷在其次均設青幄¶
上帝蒼璧一帛十有二犢一豋一簠二簋二籩豆各十¶
有二尊一爵三鑪一鐙六燔牛一¶
列聖均帛一犢一豋一簠簋各二籩豆各十有二尊一¶
<pb:KR2k0036_WYG_057-14b>¶
爵三鑪一鐙四¶
大明¶
夜明均帛一牛一豋一簠簋各二籩豆各十尊一爵三¶
琖二十鑪一鐙二¶
星辰帛十有一¶
雲雨風雷帛四均牛一羊一豕一豋一鉶二簠簋各二¶
籩豆各十尊一爵三琖三十鑪一鐙二玉帛寔於篚牲¶
載於俎尊寔酒䟽布羃勺具(㑹大清/  典)¶
<pb:KR2k0036_WYG_057-15a>¶
增先祀一日¶
皇帝御龍袍衮服乗禮輿出宫至¶
太和門階下降輿乗輦入壇西門至¶
昭亨門外降輦由左門入詣¶
皇穹宇於¶
上帝¶
列聖前上香行三跪九拜禮詣¶
圜丘視¶
<pb:KR2k0036_WYG_057-15b>¶
壇位視籩豆畢由内壝南左門出外壝南左門至神路¶
右陞輦詣¶
齋宫(同/上)¶
增祀日日出前七刻¶
皇帝御祭服乗輦至外壝南門外神路右降輦由外壝¶
南左門入内壝南左門陞午階至二成黄幄次¶
皇帝就拜位立迺燔柴迎¶
帝神樂奏始平之章¶
<pb:KR2k0036_WYG_057-16a>¶
皇帝詣第一成¶
上帝位前跪上香次詣¶
列聖配位前上香¶
皇帝復位行三跪九拜禮乃進玉帛奏景平之章¶
皇帝陞¶
壇詣¶
上帝位前奠玉帛以次詣¶
列聖配位前奠帛¶
<pb:KR2k0036_WYG_057-16b>¶
皇帝復位迺進俎奏咸平之章¶
皇帝陞¶
壇詣¶
上帝位¶
配位前跪進俎復位行初獻禮奏壽平之章舞干戚之¶
舞¶
皇帝陞¶
壇詣¶
<pb:KR2k0036_WYG_057-17a>¶
上帝位前跪獻爵奠正中退就讀祝拜位立司祝奉祝¶
版跪祝案左樂暫止¶
皇帝跪司祝讀祝畢樂作¶
皇帝行三拜禮興詣¶
配位前以次獻爵行亞獻禮奏嘉平之章舞羽籥之舞¶
皇帝陞¶
壇以次獻爵奠於左儀如初獻復位行終獻禮奏永平¶
之章舞與亞獻同¶
<pb:KR2k0036_WYG_057-17b>¶
皇帝陞¶
壇以次獻爵奠於右儀如亞獻復位光䘵卿奉福胙進¶
至¶
上帝位前拱舉¶
皇帝詣飲福受胙拜位立跪受爵受胙三拜興復位行¶
三跪九拜禮徹饌奏熈平之章送¶
帝神奏清平之章¶
皇帝行三跪九拜禮有司奉祝次帛次饌次香㳟送燎¶
<pb:KR2k0036_WYG_057-18a>¶
所奏太平之章¶
皇帝由内壝南左門出至望燎位望燎禮成¶
皇帝由外壝南左門出至昭亨門外陞禮輿大駕鹵簿¶
前導導迎樂作奏祐平之章¶
皇帝囬鑾還宫(同/上)¶
　　(臣/)等謹按我¶
皇上御極以來仰承¶
列聖敬¶
<pb:KR2k0036_WYG_057-18b>¶
天之忱毎歳㳟遇¶
南郊大典必躬必親為古帝王所未有乾隆十三年¶
上以祭噐沿明之舊未昭備物¶
命凖古制易之二十六年臨江得鎛鐘復¶
勅令參考仿製副以特磬於¶
大祀時敬謹陳設其餘一噐一物凢折𠂻至當之處悉¶
　　經¶
睿裁審定垂示方來¶
<pb:KR2k0036_WYG_057-19a>¶
大聖人昭事之誠無微不至精忱所格有貫徹於儀節¶
　　之表者億萬年¶
景貺綿長益頌凝承之有自矣¶
增乾隆元年¶
御製冬至¶
南郊詩　黄鐘應律肇千祥喜見¶
天心復一陽子夜灰飛旋淑氣¶
泰壇日麗㪚晴光明禋盛禮稽三代御世鴻猷愧百王¶
<pb:KR2k0036_WYG_057-19b>¶
祗祝精誠通¶
帝載眷予寰海樂倉箱¶
增乾隆四年¶
御製冬至有事於¶
南郊敬成八章章八句　於昭¶
天鑒眷於有德祐我¶
太祖東土是式¶
帝命不顯皇清不靈明徳惟馨以畀萬邦(一/章)　赫赫¶
<pb:KR2k0036_WYG_057-20a>¶
太祖¶
天篤其祜穆穆¶
大宗丕顯丕承駿德光昭爰受鴻名建國紀元肇定大¶
清(二/章)　暨我¶
世祖混一區夏¶
聖祖紹之容民厚下民安於耕物適於野六十一年惟¶
天降嘏(三/章)¶
皇考翼翼思為君難立綱陳紀祗承克艱授位渺躬受¶
<pb:KR2k0036_WYG_057-20b>¶
命自¶
天敬念紹庭敢忘寅䖍(四/章)　日惟長至爰卜¶
南郊三齋五戒将事吉朝式瞻百辟玉珮金貂式䖍爾¶
心無或逍遥(五/章)　爰升燔柴燔柴惟烈爰陳俎豆俎豆¶
惟潔惟予小子敬捧蒼璧明明¶
帝神尚其來格(六/章)¶
神之格思降福穰穰敢曰予小子誠通¶
昊蒼自我¶
<pb:KR2k0036_WYG_057-21a>¶
祖宗受嘏惟純¶
景命綿綿逮我後人(七/章)　伐鼓淵淵建斾翩翩祀事用¶
成福禄來駢匪以祭而專匪以燕而遷對越¶
昊天豈敢間兮乾乾(八/章)¶
增乾隆九年¶
御製冬至有事於¶
南郊敬成　伊古誠為貴匪今祭以時㣲陽爰始復殷¶
禮敢云遲捧璧¶
<pb:KR2k0036_WYG_057-21b>¶
青壇肅陳愆素慮知黄鐘方應律元酒亦盈巵轉歉誠¶
乾造綏豐詎我期(今歳二麥無收五月望後始得雨而/秋收倍常有穫寔    天恩浩蕩喜)¶
(出望/外也)¶
天恩奚可恃祈歳厪長思¶
增乾隆十三年¶
御製冬至¶
南郊述志詩　寅祀¶
南郊殷薦陳鉶籩依古制更新(國朝一切禮儀率依明/制    郊廟所用祭噐)¶
<pb:KR2k0036_WYG_057-22a>¶
(徒存其名皆以瓷盤代之相沿未改亦不知始訛於何/時朕以既用其名宜備其物特勅廷臣議更古制今冬)¶
(至大祀始用之於古禮南郊/自是而諸祀皆用    噐矣)一陽資始月纔朔(月二日/冬至)¶
六琯均調歳復春昭格敢云歆¶
上帝敉寧端籍任元臣維揚我武邀¶
靈貺即㸔書勲閣起麟(金川本非勁㓂祗以用匪其人/以致乆弗成功兹大學士傅恒)¶
(忠誠夙著立志滅㓂故用為經畧託以干城師行之吉/卜於月之三日適以預日大祀    南郊儼對越於咫)¶
(尺希慈祐之昭明曷/勝有顒惟期底績云)¶
增乾隆二十年¶
<pb:KR2k0036_WYG_057-22b>¶
御製冬至¶
南郊詩　南飛金翼影長時¶
元畤趨承¶
帝幕垂拱北星辰環紫極被西聲教藉¶
皇禧捧盈怵惕厪無斁嫌畏披猖致不期(阿睦爾撤納/因軍營大臣)¶
(發其逆跡懼誅思遁而将軍等不能遵朕/指示即時擒戮遂致逃竄正在發兵搜捕)撻伐新俘冀¶
重佑永寧邊海戢貞師¶
增乾隆二十二年¶
<pb:KR2k0036_WYG_057-23a>¶
御製冬至¶
圜丘禮成述事　配藜佳氣焥樵蒸奠璧¶
圜丘祖業承日在駿狼欽敬授陽迴堪黍著¶
明徵於昭¶
陟降依¶
左右敢曰馨香薦豆登寧逺尚惟希¶
景祐(阿睦爾撤納逋竄未獲/西路軍務尚在籌辦)持盈更益勵兢兢¶
增乾隆二十三年¶
<pb:KR2k0036_WYG_057-23b>¶
御製冬至¶
南郊述事　金鳯占風來廣漠鴻龍轉律啟韶陽六宗¶
依典修元祀一意惟欽對¶
昊蒼澤國幸邀¶
賜豐稔(今年豫東江南各屬以/水利工竣咸獲豐稔)頑&KR0624;更冀靖狂猖背恩¶
戕使先開釁(逆&KR0624;大小雨和卓木為厄魯特拘縶有年/矣自大兵定伊犂始釋其囚俾長故地乃)¶
(狼子野心竟致反噬戕我副都統/阿敏道釁由逆啟申討非得已也)曲直間惟¶
帝鑒詳¶
<pb:KR2k0036_WYG_057-24a>¶
增乾隆二十六年¶
御製冬至¶
南郊禮成述事　亞嵗迎禧¶
首祀行在懸應律肇陽生鎛鐘特磬稽前制(比因臨江/得古鏄鐘)¶
(參考仿製副以特磬大樂條/理乃備今    大祀始用之)玉振金聲集大成一統咸¶
賔欽¶
錫羡重熈幸際慎持盈敢希¶
穆穆居歆眷庶¶
<pb:KR2k0036_WYG_057-24b>¶
鑒䕫䕫對越誠¶
增乾隆二十九年¶
御製冬至¶
南郊禮成述事　運斗瑤樞北中繩見¶
天心日肇¶
禋應式儀洞屬升三獻調律和諧引八能綏屡同民沐¶
乾貺(今年各省多獲有收直𨽻尤稱倍稔為十/數年來所未有感荷    殊施彌增忻悚)捧盈切¶
已凜氷兢¶
<pb:KR2k0036_WYG_057-25a>¶
五朝左右膺多福敢不¶
鴻禧亹繼承¶
增乾隆三十九年¶
御製冬至¶
南郊禮成述事　雪霑三寸先三日¶
祀舉一朝凜一忱省歳有豐還有歉沐¶
恩惟厚益惟欽青齊黄瀆胥歸靖(山東壽張逆匪王倫/等糾衆作亂侵擾三)¶
(縣刼庫戕官搶㨿臨清舊城肆掠村鎮特發八旗勁旅/千餘命大學士舒赫德等徃彼統率經理數日即盡勦)¶
<pb:KR2k0036_WYG_057-25b>¶
(滅距其起事甫及一月而淮安外河老壩口堤工漫溢/處自堵築至合龍僅二十日兩事皆成功迅速寔頼)¶
(天祐/也)索諾丹巴願早擒(金川土司索諾木急呼之則為/索諾丹巴沃襍爾則其用事頭)¶
(人最奸狡者今阿桂已統兵攻克格魯古一帯碉寨即/日可抵勒烏圜聞逆酋索諾木及莎羅奔兄弟皆聚於)¶
(彼惟冀更得上蒼嘉祐一/鼓成擒    迅速蕆功耳)子月恰當陽復子(是日子正/二刻冬至)¶
倍顒羲象見¶
天心¶
增乾隆四十年¶
御製冬至¶
<pb:KR2k0036_WYG_057-26a>¶
南郊禮成述事　欣逄月朔復初陽恰值¶
天開甲運昌(是日/甲戌)&KR1852;載承¶
禋幸躬藐(自乾隆元年冬至躬詣行禮始迄今四十年/    南郊大祀歳必親行從未遣官㳟代)¶
三成學禮挈兒行(命諸皇子侍進獻壇上瞻禮俾知余/承祭時拜立    之必誠必敬以恪)¶
(奉者如明/禋    此)於昭侑座配¶
列祖黙啟綿基籲¶
上蒼鴻捷更希報早晩(阿桂等奏攻克西里要隘明亮/等奏攻得札烏古山梁兩路連)¶
(次奏捷官軍乗勝深入應剋/期馳報紅旗益祈    洪佑)速聞耆定武維揚¶
<pb:KR2k0036_WYG_057-26b>¶
增凡常雩之禮歳以巳月龍見卜日祀¶
皇天上帝於¶
圜丘為百穀祈膏雨(會大清/  典)¶
增先祀一日¶
皇帝齋宿於¶
南郊詣¶
皇穹宇上香詣¶
圜丘視¶
<pb:KR2k0036_WYG_057-27a>¶
壇位¶
神庫視籩豆(同/上)¶
增祀日設¶
皇天上帝位¶
配位¶
從位均與冬日至大祀同¶
上帝前用帛一與¶
祈穀同樂章燔柴迎¶
<pb:KR2k0036_WYG_057-27b>¶
帝神奏靄平奠玉帛奏雲平進俎奏需平初獻奏霖平¶
亞獻奏露平終獻奏霑平徹饌奏靈平送¶
帝神奏霮平望燎奏霈平餘儀俱與冬日至大祀同(同/上)¶
　　(臣/)等謹按雩祭在¶
圜丘壇謹編次於¶
圜丘之後¶
增乾隆九年¶
御製四月八日雩祭¶
<pb:KR2k0036_WYG_057-28a>¶
圜丘敬成六韻　泰畤修殷薦雩宗亨¶
昊乾豆豋初飣饌燔燎已升烟龍見猶稽雨秧萌欲萎¶
田屏營邀¶
帝眷切已慮民天庶政修三事羣工秉一䖍䕫䕫親步¶
禱藉以謝尤愆¶
增乾隆十四年¶
御製常雩禮成敬述　載舉常雩祀¶
泰圓春霖早慶遍公田更因霑霈求優渥敢恃¶
<pb:KR2k0036_WYG_057-28b>¶
帡幪弛敬䖍樂具卿雲扶瑞日禮成和氣㪚祥烟¶
南郊近日邀¶
殊貺果得膚功定蜀川(上年十一月二日冬至有事於/    南郊即於次日命經畧大)¶
(學士傅恒啟行纔届兩月金川平定/奏凱班師實邀    上天福祐云)¶
增乾隆二十四年¶
御製¶
雩祭禮成述事　問夜昭雲漢凌晨步石逵祈¶
恩先責已利物匪求私夏節雖遲日(時尚未立夏常年/雖有至夏至前後)¶
<pb:KR2k0036_WYG_057-29a>¶
(方霑雨澤者然以去冬/無雪覺刻不可待矣)春膏已過期何能諉慣見更覺¶
切焦思翹企¶
慈雲佈顒希¶
德雨施協時慚抱蜀矜惴寸心知¶
增乾隆三十五年¶
御製¶
雩祭禮成述事　建巳月臨¶
常祀修致齋前日¶
<pb:KR2k0036_WYG_057-29b>¶
霈恩流(京畿春月望雨至四月初二日/始霑四寸餘膏澤可以興犁)已欣及節興耕¶
種更冀申¶
天錫渥優樂奏和聲協氣合禮成曙景露光浮融融煜¶
煜騰東壁祝帛祥烟接燎牛(迎/)　(祝神舉燎牛禮成送/  帛至燎垣視燎畢)¶
(退燎垣/在壇東)¶
增乾隆三十八年¶
御製¶
常雩禮成述事　幸逢甘澤夏春連¶
<pb:KR2k0036_WYG_057-30a>¶
逺祭時行益企然雖曰協和值於是更希綏履繼乎前¶
幣承玉奠寸𠂻肅鏄始金聲中吕宣陟降省縁過六十¶
(朕年逾六旬敬祀之心寔切而步履大不如昔因命大/學士等定議稍減登降繁文自奠玉帛升壇至受福胙)¶
(後始還至二成拜位仍/冀歳歳躬行以抒誠悃)必躬期永奉¶
皇乾¶
增凡大雩之禮歳在孟夏常雩之後如不雨遣官祗告¶
天神¶
地祗¶
<pb:KR2k0036_WYG_057-30b>¶
太歳越七日不雨告¶
社稷仍不雨(後更定不告/    社稷)復告¶
神祗太歳三復不雨迺¶
大雩先祀一日¶
皇帝御常服詣齋宫不作樂不除道不設鹵簿祀日雨¶
冠素服¶
躬禱於¶
圜丘設¶
<pb:KR2k0036_WYG_057-31a>¶
皇天上帝位¶
四從位三獻禮終樂闋列舞童十有六人為皇舞衣元¶
衣執羽翳歌¶
御製雲漢詩八章以祈優渥餘儀及樂章均與¶
常雩同雨則報祀遣官朝服行禮如常儀(㑹大清/  典)¶
增乾隆二十四年¶
御製¶
大雩祝文　臣承¶
<pb:KR2k0036_WYG_057-31b>¶
命嗣服今廿四年無歳不憂旱今歳甚焉曩雖失麥可¶
望大田兹尚未種赤地里千嗚呼其惠雨乎¶
常雩步禱未䝉¶
靈祐¶
方社¶
方澤均漠弗佑為期益迫嗟萬民誰救敢辭再瀆之罪¶
用舉¶
大雩以申前奏嗚呼其惠雨乎¶
<pb:KR2k0036_WYG_057-32a>¶
上天仁愛生物為心下民有罪定宥林林百辟卿士供¶
職惟欽此罪不在官不在民實臣罪日深然¶
上天豈以臣一身之故而令萬民受災害之侵嗚呼其¶
惠雨乎謹以臣躬代民請¶
命昭昭在上言敢虚佞計窮力竭詞戅誠罄油雲沛雨¶
居歆賜應嗚呼其惠雨乎¶
增乾隆七年¶
御製倣雲漢詩體敬製雩祭樂章以申誠懇　瞻彼朱¶
<pb:KR2k0036_WYG_057-32b>¶
鳥爰居實沈協紀辨律羽蟲徵音萬物芸生有壬有林¶
有事¶
南郊陟降惟欽瞻仰¶
昊天生物為心(一/章)　維國有本匪民伊何維民有天匪¶
食則那螻蟈嗚矣平秩南訛我祀敢後我樂維和鼉鼓¶
淵淵童舞娑娑(二/章)　自古在昔春郊夏雩曰惟龍見田¶
燭朝趨盛禮既陳¶
神畱以愉雷師闐闐飛亷衙衙曰時雨暘利我新畬(三/章)¶
<pb:KR2k0036_WYG_057-33a>¶
　於穆¶
穹宇在郊之南對越嚴㳟¶
上帝是臨繭栗量幣用将悃忱惴惴我躬肅肅我心六¶
事自責仰彼桑林(四/章)　權輿粒食實維后稷百王承之¶
永奠邦極惟予小子臨民無德敢懈祈年潔𠂻翼翼命¶
彼秩宗古禮是式(五/章)　古禮是式值兹吉辰玉磬金鐘¶
大羮維醇元衣八列舞羽繽紛既侑¶
上帝亦右從神尚鑒我衷錫我康年(六/章)　維¶
<pb:KR2k0036_WYG_057-33b>¶
天可感曰惟誠恪維農可稔曰惟力作恃¶
天慢人弗刈弗穫尚勤農哉服田孔樂咨爾保介庤乃¶
錢鎛(七/章)　我禮既畢我誠已將風馬電車旋駕九閶山¶
川出雲為霖澤滂雨公及私興鋤利甿億萬斯年農夫¶
之慶(八/章)¶
增乾隆二十四年¶
御製躬舉¶
大雩祈雨詩　北至都踰早種期晩田急待澤斯時人¶
<pb:KR2k0036_WYG_057-34a>¶
窮仄本呼¶
天籲旱甚因誰責已知湯禱載陳三足鼎宣憂重訂八¶
章詩(壬戌議舉舞童常雩之詞大雩之禮時曾製雲漢/詩八章為    升歌    然率即得雨迄未用今)¶
(歲旱甚乃舉又協大雩元衣八/列升詠此詩    候移易数語)好生¶
帝德其寧惠渴望雲行即雨施¶
　　(臣/)等謹按¶
大雩之禮自乾隆甲子定議後毎遇雨澤稍愆有禱輙¶
　　應歲己夘自春徂夏望雨甚殷¶
<pb:KR2k0036_WYG_057-34b>¶
聖心宵旰靡寧¶
親製祝文於六月十一日行¶
大雩禮由¶
齋宫步禱¶
圜丘大禮既成油雲四布翊日霡霂徐施中宵滂沛達¶
　　旦田疇霑足自畿輔以逮缺雨各省皆同日優沾¶
　　甘&KR1204;及時耕種仍獲有秋¶
誠意感孚¶
<pb:KR2k0036_WYG_057-35a>¶
昊蒼眷佑洵不啻呼吸相通矣¶
　¶
　¶
　¶
　¶
　¶
　¶
　¶
<pb:KR2k0036_WYG_057-35b>¶
　¶
　¶
　¶
　¶
　¶
　¶
　¶
欽定日下舊聞考卷五十七¶
