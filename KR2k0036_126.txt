# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:25.335789
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百二十六
<pb:KR2k0036_WYG_126-1a>¶
欽定四庫全書¶
欽定日下舊聞考卷一百二十六¶
　　京畿(東安縣/)¶
原東安縣在府南一百五十里(明一/統志)¶
　　(臣/)等謹按東安縣明洪武初州降為縣屬順天府¶
本朝因之¶
増東安縣東西距二十里南北距一百五十里東至武¶
清縣界十八里西至永清縣界十二里南至天津府静¶
<pb:KR2k0036_WYG_126-1b>¶
海縣界六十里北至大興縣界九十里東南至小直沽¶
海口一百十里西南至霸州治一百里東北至通州治¶
一百里西北至固安縣治八十里(一大清/  統志)¶
原東安古安墟黄帝制天下以立萬國始經安墟合符¶
釡山即此(長安/客話)¶
原安次漢舊縣縣東枕永濟渠漢武帝以屬燕國王旦¶
有罪削以屬渤海郡續漢書郡國志安次屬漁陽郡(太/平)¶
(寰宇/記)¶
<pb:KR2k0036_WYG_126-2a>¶
原晉屬燕國後魏仍屬燕郡隋屬涿郡(方輿/紀要)¶
原唐武徳四年徙置東南五十里石梁城貞觀八年又¶
徙今縣西五里常道城開元二十三年又徙耿就橋行¶
市南(遼/史)¶
　　(臣/)等謹按縣志常道城在耿就橋今縣城西北五¶
　　十里常道郷即其故址至遼史所謂今縣乃開元¶
　　中所徙在耿就橋行市南者今謂之舊州頭以元¶
　　時曽改稱東安州也¶
<pb:KR2k0036_WYG_126-2b>¶
原遼金並因之元初屬大興府後屬霸州中統四年升¶
東安州屬大都路洪武二年降為縣(清類天文/分野之書)¶
原縣治舊在常道城東耿就橋行市南經渾河衝決洪¶
武三年十一月主簿華徳芳移治於常伯鄉張李店¶
即今治也天順間始創土城𢎞治中始劵城東門正徳¶
六年流賊猖獗知縣事周義急築垣浚濠補建西南北¶
三城門嘉靖十六年知縣劉繼先名其門北曰迎恩東¶
曰曙海南曰通津西曰宗山二十八年知縣成印僧修¶
<pb:KR2k0036_WYG_126-3a>¶
之次年甃以磚建角樓四天啓五年知縣鄭之城復修¶
之給事中沈應時為作記(東安/縣志)¶
増東安縣舊城週圍七里二百四十步髙二丈七尺廣¶
一丈五尺池深八尺濶一丈二尺¶
本朝康熈三十五年修葺乾隆九年勘估改築土城十¶
四年興工十九年完竣(同/上)¶
原縣門譙樓鐘太安二年鑄(同/上)¶
　　(臣/)等謹按據明李光昭鐘説為太安二年而原書¶
<pb:KR2k0036_WYG_126-3b>¶
　　引縣志誤加一金字又太訛作大直為金之大安¶
　　矣今謹於卷内改正¶
(增明李光昭鐘説起譙門曉鐘為東安八景之一俗傳/前明農婦餉耕早  聞地下鐘聲隠隠乃掘得之懸於)¶
(譙樓之上嘉靖間不撃自鳴邑令怪其不祥而棄之其/鳴如故後令復建樓以懸之遂止不鳴山海經云豊山)¶
(有鐘九耳是知霜鳴應候而鐘自鳴也然則物之相感/理誠有之不足為怪自明迄今又數百年未嘗復嗚每)¶
(日司閽者掌之暮撃晨撞其聲清越而不殺順風可聞/二十餘里蓋器之精良者也欵鑴太安二年造考北魏)¶
(文成帝與遼道宋時俱有太安年號玩其形/製色澤亦不甚古疑為遼時物  東安縣志)¶
原儒學在縣治西學之南有泮池池南有髙壘(同/上)¶
<pb:KR2k0036_WYG_126-4a>¶
原元東安州廟學記國子監祭酒孔克堅撰文至正二¶
十四年六月立石又州北邵家莊鄉學記翰林檢討李¶
繼本撰文(同/上)¶
(増元孔克堅東安廟學記一郡有程式者好義之士也/至正乙酉間出貲創義學  區贍地一頃一十畝延師)¶
(教其鄉人泊四方之來學者一日慨然而興曰義學建/而聖廟未建是溯流而忘源也壬辰嵗復捐貲若干立)¶
(廟塑像並香案祭器咸備春秋二祀無缺州故有廟學/地為渾河所衝而程君所建者迄無恙昔范文正公貴)¶
(為參政捨宅為學割義田以䘏貧族而式布衣耳其所/設施亦能如是又其難焉者是宜書其事以勸式親喪)¶
(築廬墓側朝夕泣奠翰林承㫖康里公扁曰慕親時有/慈烏百餘巢於塚樹渾河為之迴瀾人咸異之又分田)¶
<pb:KR2k0036_WYG_126-4b>¶
(以給婣族婚䘮之貧乏者前太守牛徳裕聞於朝旌其/門薦除本州文學  同上)¶
(增元李繼本東安縣邵家莊鄉學記成鄉學古也四代/之制家有塾州有序以教其子弟材  則賔興其賢能)¶
(而官之於是内之輔相外之岳牧與凡小大臣工胥此/焉出則鄉之有學所係蓋不細矣記曰良冶之子必學)¶
(為裘良弓之子必學為箕况齊民之子其可以不學乎/東安古名邑風氣渾厚民俗質直治得其道則妥順以)¶
(安非其道亦强忍懾服而不敢肆邑之北鄉曰邵家莊/邑長王侯建學於其地延李宗昭為之師宗昭前代衣)¶
(冠家而能遵教條嚴訓誨藹然有鄒魯文學之風夫師/之於弟教之以正自童䝉始蓋所以謹夫始入之途而)¶
(不為他岐所惑此朱子所以補訂小學一書也小學既/成由是而進於大學則内體外用税駕乎高明光大之)¶
(域而可以兼善/一世矣  同上)¶
<pb:KR2k0036_WYG_126-5a>¶
原易水出涿郡故安縣閻郷西山東過范陽縣南又東¶
過容城縣又東過安次縣南(水/經)¶
原易水在縣南舊過安次縣界為固安河今與扼馬河¶
同為一川矣(東安/縣志)¶
原聖水又東逕渤海安次縣故城南漢桓帝中平二年¶
封荆州刺史王敏為侯國又東南流注於拒馬河(水經/注)¶
原白祀溝水出廣陽縣之婁城東東南流左合婁城水¶
水出平地導泉東南流右注白祀水亂流東南逕常道¶
<pb:KR2k0036_WYG_126-5b>¶
城西故鄉亭也西去長鄉城四十里魏少帝璜甘露三¶
年所封(同/上)¶
原枯溝自安次西北東逕常道城東安次縣故城西晉¶
司空劉琨所守以拒石勒也(同/上)¶
原盧溝河在縣西自固安縣流入境元皇慶初渾河水¶
溢決東安境内黄堝堤一十七所是也又東南合霸州¶
之拒馬河(方輿/紀要)¶
原盧溝水至東安過耿就橋一分東至界河入土樓東¶
<pb:KR2k0036_WYG_126-6a>¶
南一分西至界河入左奕西南今自盧溝橋下流從固¶
安縣經永清縣北東注自孫家垡一分𣲖永清之南一¶
分𣲖東安之西至隆慶末年分𣲖於東安者又分為二¶
一由韓村至管家屯迤東似有奔縣之勢然離縣二十¶
里即停不行止在本屯前後左右為害一從韓村東南¶
下厯衡亭左奕朱村馬子莊至桃河頭萬厯二年積雨¶
水溢人畜漂沒知縣洪一謨力請築堤堤成賴以無患¶
萬厯六年馬子莊堤口決渰駱駝灣知縣韓景閔塞之¶
<pb:KR2k0036_WYG_126-6b>¶
九年舊口復決知縣張汝藴修之自是屢修屢決至二¶
十三年七月河徙於霸州泥河舊址盡成沃壤矣(東安/縣志)¶
增明萬厯乙未間渾河南徙固永文霸一帯常被沖突¶
東安河患頓息嗣後下口日於壅遏清流¶
本朝雍正三年東行由氷窖武家莊經東安之狼城宋¶
流口東沽港至王慶坨歸淀乾隆四年河北出一趨武¶
清之蕭家西南等莊歸沙家淀一西折逆流至東安之¶
淘河復東折經葛漁城穆家口亦歸沙家淀二三年後¶
<pb:KR2k0036_WYG_126-7a>¶
亦漸淤墊(同/上)¶
　　(臣/)等謹按縣治南十里乾隆二十八年建築越埝¶
　　西接永清縣辛立村東抵武清縣八里橋村長二¶
　　十三里一分乾隆三十八年¶
皇上閲視永定河下口改越埝為北堤其修防之要恭¶
　　繹¶
御製閲視永定河記並¶
御製往閲永定河下口詩具詳原委恭載卷内¶
<pb:KR2k0036_WYG_126-7b>¶
増¶
聖祖御製察永定河詩　源從自馬邑溜轉入桑乾渾¶
流推濁浪平野變沙灘廿載為民害一時奏效難豈辭¶
宵旰苦須治此河安¶
增¶
御製閲視永定河記　永定河之本無定也此氣數之¶
可以授權於人事者也無定河之求永定也此人事之¶
不可以諉其柄於氣數者也自前嵗夏秋瀕河田廬被¶
<pb:KR2k0036_WYG_126-8a>¶
潦特命高晉裘曰修周元理等會勘利病所由發帑五¶
十餘萬金大加疏築浹嵗訖功農臻倍稔遂俞所請以¶
今春省成事而詔之曰河之工茲式集矣雖然朕能遽¶
信為一勞永逸計乎昔之河故無工也惟我¶
皇祖聖祖仁皇帝蒿目民艱為畿甸東南勤求保惠之¶
政莫若興建堤工溯自康熈三十七年始事迄今億兆¶
䝉庥淪浹肌髓中間偶值水旱不齊此濫彼淤遷流遞¶
易自安瀾城而栁坌口而王慶坨而氷窖草壩而賀老¶
<pb:KR2k0036_WYG_126-8b>¶
營而今之條河頭或北或復南凡六徙皆審時度勢善¶
為相導惟務順小變以歸大常而於¶
成謨㒺敢稍斁斯誠¶
皇考世宗憲皇帝以暨朕躬數十年來繼¶
志繩¶
武之苦心不容自已者何者在河固無一勞永逸之方¶
在治河實有後樂先憂之責也或者耳食漢田蚡天事¶
非人力及晉杜預請決諸陂之膚見謂棄地與水可聽¶
<pb:KR2k0036_WYG_126-9a>¶
無定者之所之嘻何其戾耶夫以水故棄地猶可并地¶
故棄人可乎子輿氏稱神禹行所無事無事而曰行則¶
必有無事之事所謂疏瀹決排者非耶以黄河證之積¶
石龍門故蹟可按而商患五遷周移千乗即已世近而¶
事殊厥後赴海南趨殆更燕齊與吴之境雖神禹復生¶
亦難力挽以從其朔苐更一境即治一境仍與當年導¶
源之績等耳豈竟以不治治之耶桑乾流經近圻勢若¶
建瓴非挾沙將一洩而無餘惟挾沙又四出而莫遏運¶
<pb:KR2k0036_WYG_126-9b>¶
道民生無堤曷賴前此督臣孫嘉淦建議試開金門閘¶
上游中亭河遂不能容所至村莊漫溢幸急飭堵閉民¶
獲安居尤近事之足為炯戒者且朕匪直為愛䕶已成¶
之工起見也假令是河在今者尚無堤工而籌運道策¶
民生朕亦必自為始事之舉易地以觀益知我¶
皇祖¶
皇考黙鑒今日之發帑疏築有¶
深許為後¶
<pb:KR2k0036_WYG_126-10a>¶
先克紹者矣不然者惡勞惜費朕必大矯乎人情而甘¶
為汲汲也哉是行也往復周諮既嘉大吏能體朕意猶¶
慮其不克堅持定識勉繼前功爰特揭大指鍥之河上¶
其他條具規制存乎神而明之者皆不書¶
增乾隆十八年¶
御製乘舟觀永定河下口之作　夜雪忽已収朝霧未¶
云歛䇿馬遵遥隄永定全勢覽下口欲其暢渾流利泛¶
濫前者歎行檣一綫奚歸坎無已籌下䇿讓地稍避險¶
<pb:KR2k0036_WYG_126-10b>¶
中處徙流移向南聴如漸(乾隆十五年春閲永定河以/下口冝畧更移令其易於趋)¶
(下且於流涸時濬中泓引河而流民占居河中淤地者/亦勸導徙就隄外年來次苐修舉下口益暢爰取道重)¶
(閲倐已三/載餘矣)今來閲尾閭三歲驚荏苒舎陸命進舟恬波¶
春淰淰雖遜洪澤濶㣲山已不減蕩𣻌有餘地巨浸乃¶
澄澹慰兹憂即兹積髙車鑒儼補偏斯不無永逸則豈¶
敢¶
増乾隆三十八年¶
御製往閲永定河下口輿中作　下河南北任流遷(永/定)¶
<pb:KR2k0036_WYG_126-11a>¶
(河自康熙三十七年築堤之始下口由安瀾城後因原/道漸淤至三十九年改由栁岔口雍正四年改由王□)¶
(坨乾隆十六年改由氷窖草壩二十年改由賀老營三/十七年改由條河頭計前後遷流六度以氷窖草壩而)¶
(論康熙間之北堤轉為南堤雍正間之南堤轉為北堤/以今條河頭而論凡康熙雍正間之南北堤又均在河)¶
(之南/矣)壅則傷多導使宣絜矩邱明别知懼防民之口慎¶
防川¶
増又¶
御製閲永定河下口詩以示裘曰修周元理何煟　七¶
十年間六度移(永定河下口初由安瀾城復改栁岔口/而王慶坨而氷窖草壩而賀老營及今)¶
<pb:KR2k0036_WYG_126-11b>¶
(之條河頭或北/或南凡六徙)即今下口實權冝便㣲盈酌虛劑者不¶
過補偏救敝斯煟則扈輿資博採(何煟素習河務于行/水機冝具有見解兹)¶
(以河南巡撫至天津迎鑾即命/其扈隨閲視下口以資詢訪)禹之行水在無為委源¶
源委勘一再(此次初閲頭工二工今復視其下口於全/河首尾情形略悉梗概兹命裘曰修周元)¶
(理何煟三人由此尋源而上至頭/工沿河再加講求斟酌具議以聞)同事諸人共朂其¶
　　(臣/)等謹按永定河¶
御製詩謹繹有關紀述之篇恭載卷内餘不備録¶
増桃河泊在東安縣南五十里渾河水所滙也流入三¶
<pb:KR2k0036_WYG_126-12a>¶
角淀(一大清/  統志)¶
　　(臣/)等謹按桃河泊亦名桃花泊即淘泊河今淤¶
原八丈溝水出安次縣東北平地泉東南逕安次城東¶
(水經/注)¶
原鳳河水一渠從西北流至鳳窩村雖隆冬沍寒水亦¶
不氷(名勝/志)¶
原蓮花泊在縣治南三十里甄家莊南東流經葛城入武¶
清(東安/縣志)¶
<pb:KR2k0036_WYG_126-12b>¶
原白溝河在縣治西八十里其源自栲栳園流入縣境¶
東南抵武清直沽港(同/上)¶
　　(臣/)等謹按縣志巨馬河易水沙水合流於定興之¶
　　河陽渡為白溝河故道久淤今河流經新城容城¶
　　雄縣入穿兒灣達王帶河其分流亦自雄縣西折¶
　　入新安合四角河俱不入縣境¶
(增文天祥過白溝河詩適昔時張叔夜統兵赴勤王東/都一不守羸馬遷就荒  過白溝河裂眦鬚欲張絶粒)¶
(不遄死仰天扼其吭羣臣總奄奄一士垂天光讀史識/其地撫卷為凄凉我生何不辰異世忽相望皇闕遘陽)¶
<pb:KR2k0036_WYG_126-13a>¶
(九天塹漏飛艎引軍詣闕下捧土障瀾狂出使義不屈/持節還中即六飛狩南海金鉞將遑遑武侯空感心出)¶
(師驚四方吾屬竟為羈世事吁彼蒼思公有竒節一死/何慨慷江淮我分地我欲投滄浪滄浪却不受中原行)¶
(路長初登項羽館次覽劉季邦涉足河與濟回首嵩與/邙下車撫梁門上馬指樓桑戴星渡易水惨淡天㣲茫)¶
(行人為我言宋遼此分疆懸知公死處為公出涕滂恨/不持束芻徘徊官道旁我死還在燕烈烈痛肝膓今我)¶
(為公痛我死誰為傷天地垂日月斯人未/云亡文武道不墜我軰終堂堂  吟歗集)¶
原東沽港在縣南五十八里水自縣西渾河分流而東¶
入武清縣三角淀(方輿/紀要)¶
原垂楊渡在東沽港之北下通静海縣夾岸垂楊凡數¶
<pb:KR2k0036_WYG_126-13b>¶
里(名勝/志)¶
　　(臣/)等謹按縣志垂楊渡今淤¶
(原張繼恕詩緑栁色凝青曙鶯聲㪚曉霞㣲茫連水國/迢遞見村家  滿平田草紅開斷岸花流亡冝早復此)¶
(地足魚鰕/  名勝志)¶
原泥姑口昔人講水戰之具於此(同/上)¶
原咸平二年詔聴邊民越拒馬河塞北市何承矩上言¶
曰縁邊戰櫂司自淘河至泥姑口屈曲九百餘里此天¶
險也太宗置砦一十六舖百二十五廷臣十一人戍卒¶
<pb:KR2k0036_WYG_126-14a>¶
三千餘部舟百艘往來巡警以屏奸詐緩急之備大為¶
要害今聽公私貿市則人馬交度深非便冝且砦舖皆¶
為虛設矣疏奏即停前詔(宋史/本傳)¶
原自邊吳淀至泥姑海口緜亘七州軍屈曲九百里深¶
不可以舟行淺不可以徒涉雖有勁兵不能渡也(宋史/河渠)¶
(志/)¶
原咸平五年三月西京左藏庫使舒知白請於泥姑海¶
口復置海作務造舟令民入海捕魚因偵平州機事異¶
<pb:KR2k0036_WYG_126-14b>¶
日王師征討亦可由此進兵以分敵勢先是置船務以¶
近海之民與遼人往還遼人汎舟直入千乘縣疑有鄉¶
導之者故廢務至是令轉運使條上利害既而以為非¶
便罷之(同/上)¶
原飛虹橋在故安次縣南跨界河州相傳漢元狩二年¶
建晉劉琨留飲於此(名勝/志)¶
原大石橋之流為東川西浮橋之流為西川八里迤西¶
之流為南川晉劉琨守此以拒石勒(東安/縣志)¶
<pb:KR2k0036_WYG_126-15a>¶
増通濟橋在縣西左奕堤之東亦跨渾河上(一大清/  統志)¶
　　(臣/)等謹按通濟橋今地屬大興縣¶
増濟公橋在縣北七十里東沽港(一大清/  統志)¶
増安次故城在東安縣西北漢置後魏改置安城縣魏¶
書地形志安城縣有安次城蓋已非故治也後漢書注¶
安次故城在今縣東樂史太平寰宇記縣在幽州東南¶
一百里本漢舊城東枕永濟渠(同/上)¶
　　(臣/)等謹按後漢廢益昌為安次縣唐又析安次為¶
<pb:KR2k0036_WYG_126-15b>¶
　　永清縣周世宗顯徳六年取益津關置霸州仍治¶
　　永清蓋東至安次南至霸州皆益昌故地¶
　　又按永濟渠在霸州東顧祖禹方輿紀要云信安¶
　　軍有永濟渠宋咸平中置塘濼以為邊備今廢¶
原土樓在縣治東六里宋時為土兒衛臺髙丈二尺盤¶
一百六十步(東安/縣志)¶
原奕臺在縣西八里宋為左奕衛其西有倉如土樓制¶
(名勝/志)¶
<pb:KR2k0036_WYG_126-16a>¶
　　(臣/)等謹按縣志今縣西十二里有左奕村¶
原安次廢縣在縣治西北四十里今名古縣(東安/縣志)¶
増縣北四十里有古縣村即安次廢縣(同/上)¶
原舊東安州在縣西北四十里安次舊縣之西渾河水¶
次居民輳集名舊州頭(名勝/志)¶
原常道城在舊州頭西五里三國魏燕王宇之子璜封¶
常道鄉公甘露五年司馬昭迎立之北魏主宏封宇文¶
英為常道鄉公皆此城也(方輿/紀要)¶
<pb:KR2k0036_WYG_126-16b>¶
原安次縣有故萇道城(魏書/志)¶
原石梁城在舊州頭東南五十里或云南北朝時所置¶
戍守城也其地又有菘州城相傳遼古拉王所置(方輿/紀要)¶
(神按古唐古特語身也拉/  也舊作古喇今譯改)¶
　　(臣/)等謹按縣志石梁城在古縣東南五十里按其¶
　　道里即今灰城也菘州城在縣治西北七十里今¶
　　地有稽察王村¶
原盧王屯在常道鄉東南二十五里漢盧綰屯兵在此¶
<pb:KR2k0036_WYG_126-17a>¶
與劉賈夾攻取燕今名盧村(東安/縣志)¶
　　(臣/)等謹按縣治西北十二里有民盧村軍盧村當¶
　　即盧王屯舊地¶
原葛城在縣治南三十五里宋建屯守於此(東安/縣志)¶
　　(臣/)等謹按葛城在縣南四十里今名葛漁城¶
原狼城在縣治南四十五里亦宋時所建(東安/縣志)¶
　　(臣/)等謹按狼城即信安軍之狼城寨為永定河經¶
　　由之地今名安瀾城¶
<pb:KR2k0036_WYG_126-17b>¶
原長慶宫舊在廣平淀金天㑹三年移安次南五十里¶
東接巴納南通畨漢有大石橋以受諸國之禮今次平¶
屯乃其舊址也(東安縣志舊按巴納滿州改/語地方也  作捺鉢今譯)¶
(増元庫庫長慶宫留題落岧嶤宫殿凌天表一脉洪濤/入檻流勢壓曉山千澗  寒隨野水半楓秋㣲才空抱)¶
(長卿志滯跡還同王粲遊北望燕臺/何處是五雲縹緲鳯城樓  同上)¶
原省抑宫在安次南遼㑹同中建(同/上)¶
原留犢村在縣西北六十里魏鉅鹿時苖為夀春令及¶
歸留犢而行回經於此因以名里(名勝/志)¶
<pb:KR2k0036_WYG_126-18a>¶
原劉琨墓在東安縣東二十里(明一/統志)¶
　　(臣/)等謹按劉琨墓在古縣東二十里樓桑村今其¶
　　地有南桑園北桑園¶
原遼中丞韓澤墓在縣西北五十里更生村(東安/縣志)¶
原廣嚴寺始建於縣西之郭外燬於兵英宗朝邑人孟¶
士中捨己宅改創於縣西之郭内(同/上)¶
原常道鄉定覺寺唐垂拱三年建五代燬於兵遼天慶¶
間承直郎張銑復為建立至金天㑹四年成正隆間韓¶
<pb:KR2k0036_WYG_126-18b>¶
承彦重修大定元年奉直大夫楊俊卿復新之又有古¶
營寺金明昌五年建團城寺明昌六年建俱有碑存(同/上)¶
　　(臣/)等謹按古營團城二寺今俱廢¶
原大悲禪院在安次縣西閻家垡金天㑹六年僧行進¶
募民韓福林修有碑存(東安/縣志)¶
　　(臣/)等謹按縣志大悲禪院在閻家莊今地屬大興¶
　　縣不𨽻縣界¶
原寧國寺在留犢里金大定三年村民曹瑛建有碑存¶
<pb:KR2k0036_WYG_126-19a>¶
(東安/縣志)¶
原廣福寺元建在東安縣治西北四十里(明一/統志)¶
　　(臣/)等謹按廣福寺今地屬大興縣¶
原廣福寺在故縣西北五十里金天㑹中建大定三年¶
僧會頥請賜額(東安/縣志)¶
原廣善寺在徐村里固城莊唐之靈應寺也洪熈元年¶
太監何至淵重修景泰三年立碑(同/上)¶
原净安寺在固城里恵化鄉宣德三年太監張盛建正¶
<pb:KR2k0036_WYG_126-19b>¶
統四年賜額碑存(同/上)¶
原靈巖寺在鳯河南金大定五年僧洪寳建(同/上)¶
原至正十八年三月東安漷州栁林日有警報京師備¶
禦四隅俱立大都分府(元史百/官志)¶
原任風子成化中雲遊東安自謂得養生術而衣服垢¶
敝又無容止人多不信頗以善奕為士大夫所邀一日¶
在廣嚴寺看奕又有人於城外見其西行未幾人𫝊其¶
尸解西山巖中䆒其日則分身之日也平日無他異獨¶
<pb:KR2k0036_WYG_126-20a>¶
冬月單衣體常沾汗而已(燕山/叢録)¶
　¶
　¶
　¶
　¶
　¶
　¶
　¶
<pb:KR2k0036_WYG_126-20b>¶
　¶
　¶
　¶
　¶
　¶
　¶
　¶
欽定日下舊聞考卷一百二十六¶
