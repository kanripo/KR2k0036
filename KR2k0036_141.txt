# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:25.737048
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百四十一
<pb:KR2k0036_WYG_141-1a>¶
欽定四庫全書¶
欽定日下舊聞考卷一百四十一¶
　　京畿(密雲縣二/)¶
原鮑邱水出禦夷北塞中南流逕九莊嶺東俗謂之大¶
榆河(水經/注)¶
　　(臣/)等謹按據¶
大清一統志鮑邱水即今之潮河¶
　　又按水經注以濡水為經白檀白檀今密雲地非¶
<pb:KR2k0036_WYG_141-1b>¶
　　濡水所經恭繹¶
御製灤河濡水源考證並¶
御製熱河考¶
指示酈注之疏誤以漢書地理志之洫水為濡水按洫¶
　　水今潮河非濡水也謹辨其誤於潮河條下¶
御製全文已恭載¶
欽定熱河志卷内兹不複綴¶
原大榆河又東南峽逕安州舊漁陽郡之滑鹽縣南王¶
<pb:KR2k0036_WYG_141-2a>¶
莽更名匡德也漢明帝改曰鹽田世謂之斛鹽城西北¶
去禦夷鎮二百里(水經/注)¶
　　(臣/)等謹按原書此條及後滑鹽廢縣二條入平谷¶
　　縣卷内考水經注原文大榆河又東南出峽經滑¶
　　鹽縣南又南逕傂奚縣故城東又西南逕獷平縣¶
　　故城東是其地形遞次而南滑鹽在傂奚之北傂¶
　　奚又在密雲東北至平谷在密雲西南七十里相¶
　　去甚逺境内不應有滑鹽縣地今據地理沿革表¶
<pb:KR2k0036_WYG_141-2b>¶
　　改正¶
原鮑邱水又南逕傂奚縣故城東王莽更之曰敦徳也(水經/注)¶
原道人溪在縣東北源發龍門流經縣界入於潮河(方輿/紀要)¶
　　(臣/)等謹按據¶
大清一統志潮河發源古北口西北三百里許郭家屯¶
　　西古開平南境水經注所謂鮑邱水出禦夷北塞¶
　　中是也自古北口西流入密雲縣界即折而西南至¶
　　縣東南與白河㑹明時潮白兩河猶分流會於牛¶
<pb:KR2k0036_WYG_141-3a>¶
　　欄山下自嘉靖三十四年遏潮河不使入順義境¶
　　由密雲合白河於是牛欄山以上潮河故道遂為¶
　　白河所經據此是密雲以北二水分流密雲以南¶
　　舊時猶分今滙為一矣¶
增乾隆二十九年¶
御製潮河詩　白河過浮橋厗奚歴迤邐潮河帯城南¶
弗渡遵其涘近郭列市𨞬枕堰非髙峙緩急何所頼尋¶
思葢乆矣謀安民自知寧必更張屢(叶/)洶湧奔新漲竹¶
<pb:KR2k0036_WYG_141-3b>¶
箭莫喻駛昨晚東北雷聞聲今見爾¶
　　(臣/)等謹按潮河¶
御製詩恭載首見之篇餘不備録¶
(補余有丁密雲縣疏河記東密雲巖邑王畿之左輔也/城東為潮河出孤山折而  注西則白河㑹之嵗甲寅)¶
(秋大雨兩河離常流夾城而下城受齧中丞劉公開府/於是謀於中丞楊公都䕶戚公憲使王公析渠引河陳)¶
(畚鍤具甓甃積土塗繕城堡不匝月而功成計東隄三/百五十餘丈西一百餘丈髙各三丈五尺  余文敏集)¶
增密雲東北九十五里潮河崖有潮河神祠(密雲/縣册)¶
　　(臣/)等謹按潮河神祠乾隆十七年¶
<pb:KR2k0036_WYG_141-4a>¶
勅建¶
增潮河浮橋在南天門之麓(密雲/縣册)¶
　　(臣/)等謹按潮河由喀喇河屯入古北口經栁林曲¶
　　至南天門四山環束波流迅駛每嵗¶
秋獮木蘭¶
乗輿過此例造正副浮橋以渡南天門¶
勅建觀音寺寺旁精舍¶
御書額曰攬勝軒¶
<pb:KR2k0036_WYG_141-4b>¶
御製詩篇恭載卷内¶
增乾隆六年¶
御製南天門觀音寺遥望詩　古刹禮大士虚堂息勞¶
身旋起憑欄望舊徑還如新谷轉見行騎山髙截半雲¶
是時秋始孟緑樹猶繁紛兩山闢仙境一路無纎塵裊¶
裊旌斾影隠現出嶙峋逸興一以暢轉益憂懐頻念彼¶
隨從者䟦涉良苦辛¶
增乾隆八年¶
<pb:KR2k0036_WYG_141-5a>¶
御製攬勝軒小憇詩　偶來精室憇征鞍忩啟嵐光送¶
曉寒谷裏蜺旌煙裏度座中羽騎畫中看盤盤古栢隂¶
猶翠的的秋英露未乾不向空王陳罪福闍黎空自羡¶
人檀¶
增乾隆十七年¶
御製南天門詩　牝谷晨行衝曉靄是處淙淙鳴石瀨¶
廻谿複嶺數十盤蓮宫始見青雲外到來初地空塵心¶
憑虚萬景忩前繪舉鞭旋復度巖扉真教隔絶仙凡界¶
<pb:KR2k0036_WYG_141-5b>¶
天闗虎豹信森嚴此或當然我所戒¶
增乾隆二十九年¶
御製攬勝軒放歌　北河澗接南河澗谷中曉氣金風¶
翻須臾日出髙峯朗䟦馬真是羾天門(横嶺入雲潮河/帯其下俗名南)¶
(天門軒/在寺旁)祗園左側有精舎我向名之攬勝軒每來憇坐¶
必攬勝縈青繚白羅嶟嶟偨池夏木猶餘翠低㽔髙葉¶
紛繙㠾九閽何必守虎豹䕫䕫為憶三閭言¶
　　(臣/)等謹按南天門¶
<pb:KR2k0036_WYG_141-6a>¶
御製諸詩謹繹有闗紀述者恭載卷内餘不備録¶
增三城水出臼里山西逕三城謂之三城水又逕香陘¶
山又西逕石窟南又西北逕伏凌山南與石門水合又¶
西南逕獷平城東南而右注鮑邱水(水經/注)¶
增漁水出漁陽縣東南平地泉流西逕漁陽縣故城南¶
城在斯水之陽故名又西南入沽水(同/上)¶
増黄門子河在縣東九十里源出黄門闗口泉水西流¶
入潮河(一大清/  統志)¶
<pb:KR2k0036_WYG_141-6b>¶
增湯河在縣東北七十里源出司馬臺闗口泉南流西¶
折貫古北營城中西出又南入潮河(同/上)¶
增白馬闗河在縣北一百里源出口外自馬闗口東流¶
入界南流入白河(同/上)¶
增馮家峪河在縣北九十里源出口外自馮家峪流入¶
白河(同/上)¶
增水峪河在縣北三十里源出口外自水峪口流入白¶
河(同/上)¶
<pb:KR2k0036_WYG_141-7a>¶
原黒城川在縣北四十里平頂山後唐之鎮逺軍也(密/雲)¶
(縣/志)¶
原要水出塞外三川並導謂之大要水東南流逕要陽¶
縣故城東本都尉治王莽更之曰要術矣(水經/注)¶
増乾塔河在縣東北一百四十里源出口外自黒峪闗¶
流入西流逕古北城内會清水河又西南入潮河(清大/  一)¶
(統/志)¶
原濡河東出峽入安州界東南流逕漁陽白檀縣故城¶
<pb:KR2k0036_WYG_141-7b>¶
地理志曰濡水出縣北蠻中漢景帝詔李廣曰將軍其¶
帥師東轅弭節白檀者也(水經/注)¶
　　(臣/)等謹按此條沿水經之誤以濡水為經宻雲¶
御製熱河考並灤河濡水源考證¶
釐訂原委宻雲之並無濡水明甚詳前潮河條下¶
原渤海泉在縣東三十里泉涌如珠時有雲氣砦有清¶
修寺唐建成化間修谷夀寺在縣東三十里元建(宻雲/縣志)¶
原縣東北六十里為石匣城(昌平山/水記)¶
<pb:KR2k0036_WYG_141-8a>¶
　　(臣/)等謹按石匣城明𢎞治十七年廵撫洪忠建築¶
　　土城周四里有竒嘉靖四十五年改築石城修撰¶
　　陸泰有記¶
本朝特設副將駐守東北三十三里為古北口凡古北¶
　　口事蹟並¶
御製詩篇謹詳邊障卷内兹不複綴¶
增¶
聖祖御製石匣營作　青嶺横峯䕃薜蘿時方小暑緑¶
<pb:KR2k0036_WYG_141-8b>¶
新荷蒲編詩興光巖穴虎士桓桓扣角歌¶
原石匣東南渡潮河十五里為石盆谷有龍潭潭上石¶
如盆形水懸崖而下入于潭潭外為盆水從潭靣歴盆¶
扺峽而下數里入於潮河有龍宅焉其深無底潭中有¶
石門水淺則見土人曰龍所從出入也上有廟距縣東¶
北五十里(昌平山/水記)¶
　　(臣/)等謹按石匣龍潭神祠乾隆四十三年奉¶
勅修建祠前坊座南靣額曰石林水府北靣曰雲影天¶
<pb:KR2k0036_WYG_141-9a>¶
　　光殿内¶
御書額曰普澤昭靈聨曰宅勝境而靈川渟嶽峙潤羣¶
　　生者廣雲行雨施皆¶
御書並¶
御製龍泉寺瞻禮詩恭載卷内¶
增乾隆四十四年¶
御製龍泉寺瞻禮二十韻　石匣白龍潭舊傳為靈境¶
徃來每遥瞻瓣香遣致敬(叶/)昨嵗夏值旱特以專官請¶
<pb:KR2k0036_WYG_141-9b>¶
(昨夏乆不雨適召見攝京兆事胡李堂詢其田禾情形/據奏農氏望澤甚切若即得透雨尚可有收并奏石匣)¶
(龍潭向來禱雨轍應即命其親徃誠請翊日甘霖大沛/逺近均霑禾稼頓覺芃勃復命時又奏言潭上祠宇及)¶
(其前龍泉寺嵗乆頽圮特發内帑萬金鼎新之/兹工已落成因廵幸避暑山荘便道至祠瞻禮)應禱普¶
被霖舊宇因新整北廵值落成親詣抒誠秉取道九松¶
山東北循山逕(叶/)近寺趣頓殊樹宻峯巒静三潭疊㵼¶
瀑尋源更遥迥石洞&KR0444;首潭其深不可等想即神所安¶
一泓含溟涬便風亦不波雖冬而恒泂神祠臨峭崖像¶
設聞欬謦四圍陡壁間松栢森勁挺一川氷雪飛五月¶
<pb:KR2k0036_WYG_141-10a>¶
衣裳冷所見竒蹟多似此頗鮮並祠旁搆精舍以備小¶
憩領疏忩既納凉曲檻堪憑景無須勞歩履坐攬得全¶
省意謂此多哉吾豈為遊幸惟祈雨暘時鴻庥利民永¶
　　(臣/)等謹按龍泉寺¶
御製詩恭載首見之篇餘不備錄¶
原金溝舘在縣東北四十五里亦謂之金溝淀(方輿/紀要)¶
原檀州五十里至金溝館將至館川原平曠謂之金溝¶
淀國主常於此過冬自此入山詰曲登陟無復里堠但¶
<pb:KR2k0036_WYG_141-10b>¶
以馬行計日約其里數(王文正/上遼事)¶
原獲野館在舊城西門外五里萬歴二年建(宻雲/縣志)¶
增共城即舜流共工之地在密雲縣東北五十里(方輿/紀要)¶
原共城在檀州燕樂縣界(括地/志)¶
原漁陽城在縣南十八里秦郡治此二世發閭左戍漁¶
陽即此城也(方輿/紀要)¶
增貍陽故城在宻雲縣南(史記趙/世家)¶
增博陸城在縣東南水經注洳水出傂奚縣東南逕博¶
<pb:KR2k0036_WYG_141-11a>¶
陸故城北(一大清/  統志)¶
原厗奚廢縣在縣東南漢置屬漁陽郡(方輿/紀要)¶
原後漢曰傂奚縣晉廢魏書志皇始二年置宻雲郡初¶
治提攜城即厗奚之譌也(同/上)¶
原白檀廢縣在縣南漢置以縣有白檀山而名後漢廢¶
建安中曹操歴白檀破烏桓於栁城即白檀故城也(同/上)¶
　　(臣/)等謹按白檀山今在懐柔縣界¶
原要陽廢縣在縣東南六十里漢縣漁陽都尉治此(方/輿)¶
<pb:KR2k0036_WYG_141-11b>¶
(紀/要)¶
原葢延漁陽要陽人(後漢/書)¶
原後漢廢要陽後魏復置屬宻雲郡北齊廢(方輿/紀要)¶
原滑鹽廢縣在縣西北漢置屬漁陽郡後漢縣廢北魏¶
時有斛鹽戍孝昌三年安州石離穴城斛鹽三戍兵反應¶
上谷賊杜洛周洛周自松硎赴之石離穴城二戍葢在¶
斛鹽戍西(同/上)¶
原滑鹽地冝五穀有鹽池之利(括地以上二條原在平/志  谷縣卷内今改移)¶
<pb:KR2k0036_WYG_141-12a>¶
原安樂郡舊置安州後周改為元州開皇十六年州徙¶
尋置檀州(隋/書)¶
(補栁應芳陪張尚書登檀州北城樓作秋縱目層樓上/時開旅客顔山臨燕塞斷水繞漢城灣  色孤鴻外邊)¶
(聲萬馬間令公多暇日登/眺不知還  明詩正聲)¶
原安市廢縣在縣東北五十里漢遼東屬縣後魏橋置¶
於此太武帝延和初置交州治焉太平真君二年改置¶
安樂郡兼領土垠縣(方輿/紀要)¶
原後齊廢土垠入安市後周廢安市入宻雲縣(隋/書)¶
<pb:KR2k0036_WYG_141-12b>¶
　　(臣/)等謹按舊志土垠故城在縣東北一百八十里¶
　　陳宫山下今入豐澤縣¶
原燕樂廢縣在縣東北八十里漢厗奚縣地後魏延和¶
九年置燕樂縣又僑置益州於此太平真君九年改廣¶
陽郡北齊郡廢以廣興方城二縣并入隋大業初置安¶
樂郡治焉唐初郡廢仍為燕樂縣屬檀州亦謂之廣陽¶
城寳應二年史朝義敗走廣陽廣陽不受即此(方輿/紀要)¶
原燕樂縣初治白檀城長壽二年移治新興城(舊唐/書)¶
<pb:KR2k0036_WYG_141-13a>¶
原梁乾化三年晉將周德威伐燕劉守光奔燕樂被擒¶
縣尋廢(方輿/紀要)¶
原燕樂漢厗奚縣地五代時廢為燕莊其地平曠可屯¶
(續通/典)¶
原元至和初上都兵入古北口留重兵于燕樂(方輿/紀要)¶
原方城廢縣在縣東北魏主燾以方城并入宻雲方城葢¶
慕容燕所置縣魏主宏于皇興二年置安州治故方城¶
(同/上)¶
<pb:KR2k0036_WYG_141-13b>¶
原天平中陷元象中寄治幽州北界(魏/書)¶
原普泰初復置方城縣屬廣陽郡葢即舊城置北齊廢¶
(方輿/紀要)¶
原行唐廢縣亦在縣東本定州屬縣(同/上)¶
原遼太祖掠定州破行唐盡驅其民北至檀州擇曠土¶
居之凡置十砦仍名行唐縣(遼/史)¶
原龍慶倉在密雲縣(四鎮三/闗志)¶
原密雲中衛領左右中前四千户所與縣同城而居(昌/平)¶
<pb:KR2k0036_WYG_141-14a>¶
(山水/記)¶
　(臣/)等謹按密雲中衛署今廢¶
原衛在縣治東洪武四年建(明一/統志)¶
原密雲有太古墓圍十餘里髙與山等昔人欲發之將¶
及墓門有羣蜂飛出螫人遂不敢入相傳以為遼太后¶
所𦵏(燕山/叢録)¶
原龍興寺在縣治北唐建太安中重修(明一/統志)¶
原龍興寺元大德丁酉重修明成化十七年嘉靖元年¶
<pb:KR2k0036_WYG_141-14b>¶
又修俗名錐塔寺(密雲/縣志)¶
原祐國寺在縣南十里至元八年建(同/上)¶
原香巖寺在縣東二十五里元至正年建内有鴨脚子¶
一株俗名白果寺(同/上)¶
原冶山上寺冶山下寺遼重熙八年建(同/上)¶
原崇福寺在縣東北十里栗園莊元至正年建明嘉靖¶
年重修(同/上)¶
原大安寺在縣東北五十里舊名白猿院北齊天保五¶
<pb:KR2k0036_WYG_141-15a>¶
年建金承安四年重修(同/上)¶
原三教寺在青銅山下又有卧佛寺唐建明嘉靖中重¶
修(同/上)¶
原縣故有大悲菴嘉靖戊子御史王大用為赤肚子展¶
居室改題曰棲真院大學士夏言更題其門曰了師菴¶
(同/上)¶
原赤肚子不知何許人正德辛未入密雲城入豕圈與¶
豕同眠無穢氣人皆異之後徙學宫傍又徒滕家巷居¶
<pb:KR2k0036_WYG_141-15b>¶
民簷下壘磚為井踞坐以足頂尾閭兩拳握六指不放¶
如勾問之則不言與之食則食不食暈酒不多食過午¶
則不食與之衣則裂之避之與之貨則給僧以誦經赤¶
身鬅首覆以片氊祈寒盛暑勿侵也居民市鬻者與之¶
輒多利競致之入人寢室如其家不避婦女有戲之者¶
亦躍足昻首嬉然而笑置囹圄中數日不食亦不死許¶
内臣為繪象京師及四方好事者俱呼以仙嘉靖壬辰¶
春夏大旱居民强令祈雨凡八日不食至五月十二日¶
<pb:KR2k0036_WYG_141-16a>¶
雨乃食十三日又雨人益異之(赤肚/子傳)¶
原慶峯觀在縣治南元建洪武十六年重修(密雲/縣志)¶
原清都觀在縣西北十里大安二年羽士杜宗道建至¶
元中改洞真宫洪武二十四年置道籙司(同/上)¶
原清都觀在清都山距縣東北五十里(同/上)¶
原霞峯觀在霞北四十里元道士魏志和建延佑五年¶
周道昌重修(同/上)¶
(原王道亨霞峯觀記觀檀州北有水谷出乾維山谷間/與白水合中有遐峯  國初李尊師結庵此地弟子魏)¶
<pb:KR2k0036_WYG_141-16b>¶
(志和史志端季道純力事營造已又得楊道勉劉道本/共成之)¶
(原李志寧霞峯觀記於白檀山北曰水谷袤延峯嶺林木/森秀有宗師霍道隆  延祐二年棲隐其間建道院一)¶
(區既而道友王宏一道協/謀經營堂宇炳煥  新焉)¶
原乾亨二年十二月如蒲瑰坂獵于檀州之南(遼/史)¶
原太平五年八月獵于檀州北山射兔于平川(同/上)¶
原珠嘉佛紳薊州猛安人貞祐二年為提控與同知順¶
州軍州事溫特赫伊扎爾俱守密雲佛紳家屬在薊州¶
元兵得之以示佛紳曰若速降當以付汝否則殺之佛¶
<pb:KR2k0036_WYG_141-17a>¶
紳曰吾事本朝受厚恩戰則速戰終不能降也豈以家¶
人死生為計耶城破死于陣伊扎爾被執亦不屈而死¶
詔贈佛紳開府儀同三司樞密副使封宿國公伊扎爾¶
鎮國上將軍順州刺史命樹碑以時致祭(金史忠義傳/  按珠嘉舊)¶
(作术甲從八旗姓譜改正佛紳滿洲語柄也舊作法/心伊扎爾䝉古語根源也舊作咬查剌今俱譯改)¶
補錢藻備兵密雲有二京軍刼人于通州獲之不服州¶
以白藻二賊恃為京軍出語無狀藻乃移甲於大門之¶
外獨留乙鞠問數四聲色甚厲已而握筆作百許字若¶
<pb:KR2k0036_WYG_141-17b>¶
録乙口語狀遣去隨以甲入紿之曰乙巳吐實事由于¶
汝乙當生汝當死矣甲不意其紿也忿然曰乙本首事何¶
委于我乃盡白乙首事狀藻出乙訟之遂論如法(智/囊)¶
原永樂十五年十一月金水河太液池冰凝結衆像態¶
狀竒巧其時宻雲亦獻瑞冰如水晶含玉者凡七與金¶
水河所結無異(泊菴/集)¶
　¶
欽定日下舊聞考卷一百四十一¶
