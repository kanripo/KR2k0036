# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:26.164011
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百五十八
<pb:KR2k0036_WYG_158-1a>¶
欽定四庫全書¶
欽定日下舊聞考卷一百五十八¶
　　雜綴(二/)¶
原盧充范陽人家西三十里有崔少府墓充年二十於¶
冬至一日出宅西獵射麞中之麞倒而起充逐之不覺¶
忽見道北髙門瓦屋四周有如府舎不復見麞門中一¶
鈴下唱客前有一人投一襆新衣曰府君以遺郎充著¶
訖進見少府語充曰尊府君不以僕門鄙陋近得書爲¶
<pb:KR2k0036_WYG_158-1b>¶
君索小女爲婚故相迎耳便以書示充父亡時充雖小¶
然已識父手跡即歔欷不復辭便敇内盧郎已來可使¶
女粧嚴既就東廊至黄昏内白女郎裝嚴畢崔語充可¶
至東廊既至女已下車立席頭却共拜時爲三日給食¶
三日畢崔謂充曰君可歸女生男當以相還無相疑生¶
女當留養敇内嚴車送客充便辭出崔送至中門執手¶
涕零出門見一犢車駕青衣又見本所著衣及弓箭故¶
在門外尋遣傳教將一人捉襆衣與充相問曰姻授始¶
<pb:KR2k0036_WYG_158-2a>¶
爾援始别甚悵恨今故致衣一襲被褥自副充上車去¶
如電逝須臾至家母見問故充悉以狀對别後四年三¶
月充臨水戯忽見傍有犢車乍沈乍浮既而上岸同坐¶
皆見而充往開其車後户見崔氏女與三嵗男共載女¶
抱兒以還充又與金椀并贈詩曰煌煌靈芝質光麗何¶
猗猗華艷當時顯嘉異表神竒含英未及秀中夏罹霜¶
萎榮耀長幽滅世路永無施不悟隂陽運哲人忽來儀¶
今時一别後何得重會時充取兒椀及詩忽不見充後¶
<pb:KR2k0036_WYG_158-2b>¶
乘車入市賣椀冀有識者有一婢識此還白大家曰市¶
中見一人乘車賣崔氏女郎棺中椀大家即崔氏親姨¶
母也遣兒視之果如婢言乃上車叙姓名語充曰昔我¶
姨嫁少府女夫出而亡家親痛之贈以金椀著棺中可¶
説得椀本末充以事對此兒亦爲悲咽齎還白母母即¶
令詣充家迎兒還諸親悉集兒有崔氏之狀又復似充¶
貎兒椀俱騐姨母曰我外甥也即是温休温休者是幽¶
婚也遂成令器歴郡守子孫冠盖相承至今其後植字¶
<pb:KR2k0036_WYG_158-3a>¶
子幹有名天下(搜神/記)¶
(補范陽盧充家西三十里有崔少府墓充獵見麞舉弓/射中之麞倒而復起充逐之不覺逺忽見一里門如府)¶
(舎門中一鈴下有唱客前充問此何府也答曰少府府/也充曰我衣惡那得見貴人即有人提襆新衣迎之充)¶
(著盡可體便入見少府展姓名酒炙數行崔曰近得尊/府君書爲君索小女婚故相延耳即舉書示充充見父)¶
(手迹便歔欷無辭崔即敇内令女郎莊嚴使充就東廊/充至婦已下車立席頭共拜三日畢還見崔崔曰君可)¶
(歸矣女有娠相生男當以相還生女當留自飬敇外嚴/車送客復致衣一襲被褥一副充便上車去如電逝須)¶
(臾至家家人相見悲喜推問知崔是亡人而入其墓追/以懊惋居四年三月三日臨水戯忽見一犢車乍浮乍)¶
(隠既上岸充往開車後户見崔氏女與三嵗男兒共載/充見之忻然欲捉其手女舉手指後車曰府君見人即)¶
<pb:KR2k0036_WYG_158-3b>¶
(見少府充往問訊女抱兒還充又與金椀别并贈以詩/充取兒盌及詩忽不見二車處將兒還四坐謂鬼魅僉)¶
(遥唾之形如故問兒誰是汝父兒逕就充懐衆初怪惡/傳省其詩慨然嘆死生之元通也充詣市賣盌髙舉其)¶
(價不欲速售冀有識者歘有一老婢問充得盌之由還/報其大家即女姨也道視之果是謂充曰我姨姐崔少)¶
(府女未嫁而亡家親痛之贈一金盌著棺中今視卿盌/甚似得盌本末可得聞否充以事對即詣充家迎兒兒)¶
(有崔氏狀又似充貌姨曰我舅甥三月末間産父曰春/煖温也願休强也即字温休温休葢幽婚也  孔氏志)¶
(怪/錄)¶
　　朱昆田原按孔氏所載與搜神記詳畧微有不同¶
　　故補錄之¶
<pb:KR2k0036_WYG_158-4a>¶
(原髙開道作亂幽州矢䧟其額召醫使出之對以鏃深/不可出則斬之又召一人如前對則又斬之又召一人)¶
(曰可出然王須忍痛因鈹面鑿骨置楔於其間骨裂開/寸餘抽出箭鏃開道奏技進膳不輟  隋唐嘉話)¶
(原河問邢文宗家接幽燕客稟性麄險貞觀中忽遇惡/風疾旬日之間眉鬢落盡於後就寺歸懴自云近向幽)¶
(州路逢一客將絹十餘疋迴澤無人因即刧殺猝遇一/老僧文宗懼事發覺揮刃擬僧僧叩頭曰乞存性命誓)¶
(願終身不言文宗殺之棄之草間經二十餘日行還過/僧處時當暑月視之若生文宗因下馬以策築僧之口)¶
(口出一蠅直入文宗鼻久悶因/得火病嵗餘而死  㝠報拾遺)¶
原髙宗朝以太原王氏范陽盧氏滎陽鄭氏清河博陵¶
二崔氏趙郡隴西二李氏七姓其族望恥與諸姓爲婚¶
<pb:KR2k0036_WYG_158-4b>¶
乃禁其自相姻娶於是不敢復行婚禮宻裝飾其女以¶
送夫家(國史/綦異)¶
原盧承慶字子餘幽州涿人典選校百官考有坐漕舟¶
溺者承慶以失所載考中下以示其人無愠色更曰非¶
力所及考中中亦不喜承慶嘉之曰寵辱不驚考中上¶
其能著人善𩔖此(唐/書)¶
(原天授中則天好改新字又多忌諱有幽州人尋如意/上封云國字中或或亂天象請口中安武以鎮之則天)¶
(大喜下制即依月餘有上封者云武退在口中與四字/無異不祥之甚則天愕然遽追制改令中爲八方字後)¶
<pb:KR2k0036_WYG_158-5a>¶
(孝和即位果幽則天于/上陽宫  朝野僉載)¶
増狄仁傑初令昌平境多虎邑有老媪子入山樵虎噬¶
焉媪待子為命痛子噬於虎乃控之公公為檄山神約¶
日驅虎訊至期羣虎交集公曰若不皆噬媪子也惟噬¶
者留否則去一虎獨留公曰食人子罪無赦對衆殺之¶
昌平白羊城有神能幻禍福居民祠之不祠且灾嵗必¶
祭祭必以童男弗敢恤也狄仁傑為令廉知其事獨徃¶
詣則一白羊耳㧞所佩劍斬之輙化為龍氣飛去因毁¶
<pb:KR2k0036_WYG_158-5b>¶
其祠民不復祭終亦不復有灾(昌平/舊志)¶
(原李遐周者有道術唐開元中嘗召入禁中後求出住/元都觀天寳末禄山䟦扈逺近憂之而上未悟一旦遐)¶
(周隠去不知所之但于所居壁上題詩數章其末篇云/燕市人皆去函闗馬不歸若逢山下鬼環上繋羅衣燕)¶
(市人皆去者祿山悉幽薊之衆而起也函闗馬不歸者/哥舒翰潼闗之敗疋馬不還也若逢山下鬼者馬嵬驛)¶
(名也環上繋羅衣者貴妃小字玉環馬嵬時髙力士以/羅巾縊之也其先見皆類此  明皇雜錄)¶
(原開元中冇幽州衙將姓張者妻孔氏生五子而卒後/娶妻李氏悍戾虐遇五子日鞭捶之五子不堪其苦哭)¶
(于母墓前母忽于塜中出撫其子悲慟久之因以白布/巾題詩贈張曰不忿成故人淹涕每盈巾死生今有隔)¶
(相見永無因匣裏殘粧粉留將與後人黄泉無用處恨/作塜中塵冇意懷男女無情亦任君欲知腸斷處明月)¶
<pb:KR2k0036_WYG_158-6a>¶
(照孤墳五子得詩以呈其父其父慟哭訴于連師帥上/聞勅李氏决一百流嶺南張停所職  本事詩)¶
(原唐元宗時童謠曰燕燕飛上天上天女兒鋪白氊氊/上有千錢時幽州又有謡曰舊來誇載竿今日不堪看)¶
(但看五月裏清水河邊見契丹其後祿山反爲集異志/原唐師夜光薊門人少聰敏雅尚浮屠氏遂  僧居本)¶
(郡僅十年盡通内典又有沙門惠逹者家甚富貪夜光/之學因與爲友是時元宗好神仙釋氏窮索名僧方士)¶
(而夜光迫于貧不得西去心常怏怏惠建知之因以錢/七十萬資其行且謂夜光曰師之學藝材用必爲明天)¶
(子首㧞沭浴恩渥可翹足而待然當是時必有擁篲子/門幸無忘半面之舊夜光謝曰幸師厚貺得遂西上倘)¶
(爲君之五品則以報師之惠矣夜光至長安因賂九仙/公主左右得以温泉命内臣選碩學僧十輩與方士議)¶
(論夜光在選演暢元奥發揮疑義羣僧無敢比者上竒/其辨詔賜銀印朱綬拜四門博士日侍左右賜甲第金)¶
<pb:KR2k0036_WYG_158-6b>¶
(錢繒綵以千數時號幸臣惠達遂自薊門入長安訪之/夜光聞以爲收債于已甚不懌惠達悟其㫖因告去既)¶
(已北歸月餘夜光恐其再來即宻書與薊門帥張廷珪/近者惠達師至輦下誣公繕完兵革將爲逆謀人亦頗)¶
(有知者以公之忠天下莫不聞積毁銷金不可不戒廷/珪驚怒即召惠達鞭殺之後數日夜光忽見惠達來庭)¶
(中謂曰我以七十萬資汝西上奈何誣謗使我寃死何/負我之深也言訖遂躍而上捽栧夜光久之乃亡所見)¶
(師氏家僮咸見之後數日夜光卒藻宣室志所推作愍/原范陽盧獻卿大中中舉進士詞  爲同流)¶
(征賦數千言時人以爲庾子山哀江南之/亞諫議大夫司空圖爲之注  本事詩)¶
原盧景亮字長晦幽州范陽人爲右補闕朱泚反景亮¶
勸徳宗曰陛下罪已不至則感人不深帝然之嘗剟治¶
<pb:KR2k0036_WYG_158-7a>¶
道之要著書上下篇號三足記(唐/書)¶
原盧景亮言足食足兵而人才足用則天下不難理矣¶
著論曰三足記(鶴林/玉露)¶
原張藏英涿州范陽人自言唐相嘉真之後唐末之亂¶
也藏英舉族數十口悉爲賊孫居道所害時藏英年十¶
六僅以身免後逢孫居道於幽州市因佩刀刺之不死¶
爲吏所執節帥趙德鈞壯之捨而不問以備牙職藏英¶
後聞居道避地闗南乃求爲闗南都巡檢使使至則微¶
<pb:KR2k0036_WYG_158-7b>¶
服擕鐵撾匿孫居道舎側伺其出撃之仆于地囓其耳¶
噉之遂擒歸設父母位陳酒肴縳孫居道于前數其罪¶
號泣以鞭之臠其肉經三日剖取其心肝以祭詣官首¶
服官爲上請而釋之燕薊間目爲報讐張孝子(悦生/隨抄)¶
原劉澭㧞涿州兵數千歸朝法令齊整雖雞犬無遺時¶
人以爲姦雄(國史/補)¶
(原李叔詹識一范陽山人語休咎必中兼善推步禁咒/止半年忽謂李曰某有一藝將去欲以爲别所謂水畫)¶
(也乃請後㕔上掘地爲池方丈深尺餘泥以麻灰日汲/水滿之後水不耗具丹青墨硯先援筆叩齒良久乃縱)¶
<pb:KR2k0036_WYG_158-8a>¶
(筆毫水上就視但見水色渾渾爾經三日搨以䙙絹四/幅食頃舉出觀之古松怪石人物屋木無不備也李驚)¶
(異苦詰之惟言善能禁采色不令沈散而已/組)　(酉陽雜/)¶
(原益州刺史張全飬一駿馬甚保惜之惟自乘跨每令/二人曉夕以專飼飲一日馬忽化爲婦人立于廐中左)¶
(右遽白張公公親至察視婦人前拜而言曰妾本是燕/中婦人因癖好馬每覩之必歎美其駿逸後數年忽自)¶
(醉倒俄化成馬遂奔躍南走近將千里被一人收之以/至君廐中幸君保惜今偶自追恨涙下入地神奏于帝)¶
(遂命還復爲人思往事如夢覺公大驚異安存于家經/十餘載婦人忽爾求還鄉張公不允婦人仰天號呌自)¶
(撲忽復化爲馬突而出不知所之拜瀟湘記像相好圓/補張亮爲幽州都督於智泉寺禮  見一大)¶
(滿遂别供飬亮遇霹靂其堂柱迸木撃亮額角而不甚/傷及就事禮像額見有破處事在冥報記又貞觀中其)¶
<pb:KR2k0036_WYG_158-8b>¶
(像忽然繞頸有痕迹大如線焉時人咸以爲不祥未幾/亮果以罪被誅其痕于今見在  冥報拾遺)¶
(補范陽盧元禮貞觀末爲泗州漣水縣尉曾因重病悶/絶經一日而蘇云有人引至府舍見一官人過無侍衛)¶
(元禮遂止此官人座上踞床而坐官人目侍者令一手/提頭一手提脚擲元禮于階下良久乃起行至一别院)¶
(更進向南入一大堂中見竈數十百口其竈上有氣矗/然如雲霧直上沸聲喧雜有同數千萬人元禮仰視似)¶
(籠盛人懸之此氣之上云是蒸罪人處元禮遂發願大/語云願代一切衆生受罪遂解衣赤體自投于釡中因)¶
(即昏然不覺有痛須臾有一沙門挽元禮出云知汝至/心乃送其歸忽如睡覺遂斷酒肉三四嵗後卒于洛)¶
(同上州人劉交戴長竿髙七十尺自擎上下有女十二/補幽)¶
(甚端正于竿上置定跨盤猶立觀/者不忍女無懼色  朝野僉載)¶
<pb:KR2k0036_WYG_158-9a>¶
補張守珪以功加游撃將軍再轉幽州良社府果毅時¶
盧齊卿爲幽州刺史深禮遇之嘗共榻而坐謂曰足下¶
數年外必節度幽凉爲國之良將方以子孫相託豈得¶
以寮屬常禮相期耶(舊唐書/本傳)¶
補幽州石老者賣藥爲業年八十忽腹大十餘日不食¶
惟飲水而已其疾猶扶持而行比明其子號泣呼四隣¶
云適來有病白鶴入吾父室中吾父亦化爲白鶴同飛¶
去矣遂指雲中白鶴擗地號呼人異而觀之皆焚香禮¶
<pb:KR2k0036_WYG_158-9b>¶
拜節度使李懷仙差兵馬使朱希來騐見室中有穿紙¶
格出入處遍問邑人四隣皆言石老化爲白鶴飛去翔¶
翥雲間移時節度使賜絹一百疋米一百石與石老子¶
家逺近傳石老得仙太乙宫道士叚常著續仙傳備載¶
石老升仙事月餘其子與隣人爭鬭官中訊鞫乃爲分¶
絹不平云石老病久其夕奄忽將終其子以木貫大石¶
縳父屍沈于桑乾河水妄指雲中白鶴是父州縣復差¶
人檢騐于所説沈水處澇漉得屍懷仙遂杖殺其子(辨/疑)¶
<pb:KR2k0036_WYG_158-10a>¶
(志/)¶
補朱滔括兵不擇士族悉令赴軍自閲于毬場有士子¶
容止可觀進趨閑雅滔召問之曰所業者何曰學爲詩¶
問有妻否曰有即令作寄内詩援筆立成辭曰握筆題¶
詩易荷戈征戍難慣從鴛被暖怯向雁門寒瘦盡寛衣¶
帶啼多漬枕檀試留青黛著回日畫眉看又令代妻作¶
答曰蓬鬢荆釵世所稀布裙猶是嫁時衣胡麻好種無¶
人種合是歸時底不歸滔遺以束帛放歸(唐詩/紀事)¶
<pb:KR2k0036_WYG_158-10b>¶
　　朱昆田原按計有功紀事標曰河北人而洪景盧萬¶
　　首唐人絶句作幽州士子詩¶
補鄭義宗妻盧氏幽州范陽人盧彦衡之女也事舅姑¶
甚得婦道常夜有强盜數十人持杖鼓譟踰垣而入家¶
人悉奔竄惟姑獨在室盧冐白刃往至姑側爲賊捶撃¶
之幾至于死賊去家人問曰羣兇横擾人盡奔逃何獨¶
不懼答曰人之所以異于禽獸者以其仁義也昔宋伯¶
姬守義赴火流稱至今吾雖不敏安敢忘義且隣里有¶
<pb:KR2k0036_WYG_158-11a>¶
急尚相赴救况在于姑而可委棄萬一危禍豈宜獨生¶
其姑云古人稱嵗寒然後知松柏之後凋也吾今乃知¶
盧新婦之心矣(舊唐書/烈女傳)¶
補韋雍妻蕭氏雍故太子賓客張宏靖鎮幽州日奏授¶
觀察判官攝監察御史時屬朝廷制置未備幽州俗本¶
兇悍尤不樂文儒爲主帥賓佐習于常態忿其變通議¶
論不宻卒然起亂雍時家亦從刼蕭氏聞難號呼專執¶
夫袂左右格去以死不從及雍臨刃蕭氏涕而告曰妾¶
<pb:KR2k0036_WYG_158-11b>¶
不幸年少義不苟活今日之事願先就死執刃者斷其¶
臂而殺雍蕭氏辭氣不撓雖兇悍圜視無不嗟歎其夕¶
蕭氏亦卒太和六年節度使楊志誠表明其事因降勅¶
追封蘭陵縣君(同/上)¶
補唐德宗朝有將尉遲青素善觱篥時幽州有王麻奴¶
河北推爲第一手後訪尉遲令於髙般涉調中吹勒部¶
羝曲曲終尉遲頷頤而已謂麻奴曰何必髙般涉也即¶
自取銀字管于般涉調中吹之麻奴拱聽愧謝曰自此¶
<pb:KR2k0036_WYG_158-12a>¶
不復言音律矣(樂/書)¶
補沙門道昭出家住太行山四十年戒行精苦往往言¶
人將來之事初若隠晦後皆明騐嘗有客張氏不記名¶
僧謂曰君慎不可食祿范陽四月八日得疾當不可救¶
其年張赴選授虢州盧氏縣令到任兩日而卒果四月¶
八日也人方悟范陽即盧氏縣云(前定/錄)¶
(補清河崔廣宗開元中爲薊縣令犯法張守珪梟其首/形體不死舁歸飢即畫地作飢字家人進食于頸孔中)¶
(飽即書止字家人等有過犯書令决之如是三四嵗世/情不替更生一男一日書地云後日當死如其言  廣)¶
<pb:KR2k0036_WYG_158-12b>¶
(異/記)¶
補天寳中安祿山自范陽入覲貢白玉簫管數百陳于¶
梨園(樂/書)　(此條原在物/産門今移改)¶
(補孫佺爲幽州都督五月北征李處郁諫曰五月南方/火北方水火入水必㓕且飱若入燕百無一全佺不從)¶
(果没八萬人山東謂温飯爲飱幽州以北並爲燕/地故云  朝野僉載  此條原在世紀門今移改)¶
　　(臣/)等謹按孫佺舊唐書作孫儉¶
(補佺之入賊也薛納與之書曰季月不可入賊大凶也/佺曰六月宣王北伐納何所知出軍日有白虹垂頭于)¶
(軍門其夜大星落于營内兵將無敢言者軍行後幽州/界内烏鵶鴟鳶並失皆隨軍去經二旬而軍没烏鳶食)¶
<pb:KR2k0036_WYG_158-13a>¶
(其肉焉世朝野僉載改此/條原在  紀門今移)¶
　　(臣/)等謹按以上皆叙唐時雜事¶
(原劉仁恭微時曾夢佛旛於手指飛出占者曰君年四/十九必有旌幢之貴後如其説果爲幽帥焉  北夢𤨏)¶
(言紀此條原在/世  門今移改)¶
補李匡威少年好勇不拘小節以飲博爲事一日與諸¶
逰俠輩釣于桑乾河赤欄橋之側自以酒酧地曰吾若¶
有幽州節制分則獲大魚果釣得魚長三尺(北夢/𤨏言)¶
原幽州從事温璉燕人也以儒學稱與瀛王馮道幼相¶
<pb:KR2k0036_WYG_158-13b>¶
善曾經兵亂有賣漆燈椸于市者璉以爲鐵也遂數錢¶
買之累日家人用然膏燭因拂拭乃知銀也大小觀之¶
皆歡喜璉閔然曰非義之物安可寶遂訪賣主還之彼¶
曰某自不識鬻于市郎中厚加酬直非强買也不敢復¶
收璉固還之乃拜受而去别賣四五萬將其半謝之璉¶
終不納遂施于僧寺冀祝璉之夀也當時㒺不推服後¶
官至尚書侍郎卒(劉氏耳/目記)¶
原晉天福三年與遼和欲遣輔相趙瑩桑維翰咸懼將¶
<pb:KR2k0036_WYG_158-14a>¶
命馮道與諸公中書食訖索紙一幅書云道去即遣人¶
語妻子不復歸家舎都亭驛不數日即行北地寒甚遼¶
賜道錦襖羊狐貂衾各一每入謁悉服四襖夜宿舘中¶
並覆三衾賦詩云朝披四襖專藏手夜覆三衾怕露頭¶
(叢/苑)¶
補胡瓌范陽人工畫蕃馬雖繁富細巧而用筆清勁至¶
于穹廬什器射獵生死物靡不精竒凡畫駝馬騣尾人¶
衣毛毳以狼毫縳筆疏渲之取其纎健也有隂山七騎¶
<pb:KR2k0036_WYG_158-14b>¶
下程控馬射雕等圖傳于世子䖍有父風(圖畫見/聞志)¶
補劉守光之僭號也莊宗遣太原少尹李承勲往使伺¶
其釁端承勲至幽州見守光如藩方交聘之禮謁者曰¶
燕王爲帝矣可行朝禮承勲曰吾大國使人太原亞尹¶
唐帝所授燕主自可臣其部人安可臣我哉守光聞之¶
不悦拘留于獄數日而訊之曰臣我乎承勲曰燕君能¶
臣我王則吾臣之吾有死而已安敢辱命會王師討守¶
光承勲竟殁于燕中(五代/舊史)¶
<pb:KR2k0036_WYG_158-15a>¶
(補周世宗末年大舉以取幽州遼聞其親征君臣恐懼/沿邊城壘皆望風而下凡蕃部之在幽州者亦連宵遁)¶
(去車駕至瓦橋闗探邏得實甚喜以爲大勲必集因登/髙阜以觀六師頃之有父老百餘輩持牛酒以獻世宗)¶
(問曰此地何名對曰厯世相傳謂之病龍臺世宗黙然/遽上馬馳去是夜聖體不豫即詔回戈未到闗而晏駕)¶
(初幽州聞車駕將至父老竊議曰天子姓柴幽州爲燕/燕者亦烟火之謂也柴入火不利之兆安得成功卒如)¶
(其言在五代史補移此/條原  世紀門今  改)¶
　　(臣/)等謹按以上皆叙五代雜事¶
原盧文進幽州人至江南李氏封范陽王嘗云䧟遼中¶
屡入絶塞正晝方獵忽天色晦黒衆星燦然問蕃人云¶
<pb:KR2k0036_WYG_158-15b>¶
所謂笪却日也以此爲常頃之乃明方午也(南部/新書)¶
　　(臣/)等謹按此條叙南唐雜事¶
　¶
　¶
　¶
　¶
　¶
欽定日下舊聞考卷一百五十八¶
#+PROPERTY: JUAN 卷一百五十八舉正
<pb:KR2k0036_WYG_158-16a>¶
欽定日下舊聞考卷一百五十八舉正¶
　汲水原書汲訛作沒今改(李叔/詹條)¶
　¶
　¶
　¶
　¶
　¶
　¶
<pb:KR2k0036_WYG_158-16b>¶
　¶
　¶
　¶
　¶
　¶
　¶
　¶
欽定日下舊聞考卷一百五十八舉正¶
