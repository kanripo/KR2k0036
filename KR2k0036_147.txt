# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:25.878496
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百四十七
<pb:KR2k0036_WYG_147-1a>¶
欽定四庫全書¶
欽定日下舊聞考卷一百四十七¶
　　風俗(二/)¶
原遼俗立春婦人進春書刻青繒為幟象龍御之或為¶
蟾蜍書幟曰宜春(遼史/禮志)¶
增立春太史院奏某日得春移文赤縣以是年立春日支干¶
宛平縣或大興縣依上年故事塑春牛勾芒神比及未立春¶
三日前太史院司農司使請都堂宰輔合府正官司属官迎¶
<pb:KR2k0036_WYG_147-1b>¶
太嵗神牛于齊政樓之南香花燈燭祀如常立春之日質明¶
司農守土正官率赤縣屬官具公服拜長官以綵杖擊牛三¶
匝而退土官大使送勾芒神入祀中書户部院寺監府(析津/志)¶
原凡立春日于午門賜百官春餅(燕都逰/覽志)¶
(原申時行立春賜春餅詩禮紫宸朝罷聴傳餐玉餌瓊/肴出大官齋日未成三爵  早春先試五辛盤廽風入)¶
(仗旌旗暖融雪當筵匕箸寒調鼎十年/空伴食君恩一飯飽猶難  賜間堂集)¶
補京尹迎春自春場入府是日塑小春牛芒神以京兆¶
諸生舁入朝進上(帝京景/物畧)¶
<pb:KR2k0036_WYG_147-2a>¶
增造牛芒法日短至辰日取土水木于嵗徳之方木以桑¶
柘身尾髙下之度以嵗八節四季日有十二時踏用府¶
門之扇左右以嵗隂陽牛口張合尾左右繳芒立左右¶
亦以嵗隂陽以嵗干支納音之五行三者色為頭身腹¶
色日三者色為角耳尾為膝脛為蹄色以日支孟仲季¶
為籠之索栁鞭之結子之麻苧絲牛鼻中木曰拘脊子¶
桑柘為之以正月中宫色為其色也芒神服色以日支¶
受尅者為之尅所尅者其繫色也嵗孟仲季其老壯少¶
<pb:KR2k0036_WYG_147-2b>¶
也春立旦前後五日中者是農忙也過前農早忙過後¶
農晚閒也而神並乎牛前後乎牛分之以時之夘後八¶
曰燠亥後四曰寒為罨耳之提且戴以日納音為髻平¶
梳之頂耳前後為鞋袴行纒之懸著有無也田家樂者¶
二荆籠上著紙泥鬼判頭也又五六長竿竿頭縛□如¶
爪狀見僧則捶使避匿不令見牛芒也又牛臺上花繡¶
衣㡌扮四直功曹立而兒童瓦石擊之者樂工四人也¶
(同/上)¶
<pb:KR2k0036_WYG_147-3a>¶
原正統中每嵗立春順天府别造春牛春花進御前及¶
仁夀宫中宫凡三座每座用金銀珠翠等物費錢九萬¶
餘景皇即位以明年春日當復增三座宛平坊民相率¶
陳愬乞買時花充用從之(湧幢/小品)¶
增立春前一日順天府尹率僚屬朝服迎春于東直門¶
外𨽻役舁芒神土牛導以鼓樂至府署前陳于綵棚立¶
春日大興宛平縣令設案于¶
午門外正中奉恭進¶
<pb:KR2k0036_WYG_147-3b>¶
皇帝¶
皇太后¶
皇后芒神土牛配以春山府縣生員舁進禮部官前導¶
尚書侍郎府尹暨丞後隨由¶
午門中門入至¶
乾清門¶
慈寧門恭進内監各接奏禮畢皆退府尹廼出土牛環¶
擊以示勸耕之意(會大清/  典)¶
<pb:KR2k0036_WYG_147-4a>¶
原上元穿燈景補子三月三日換羅衣四月四日換紗¶
衣五月朔穿五毒艾虎補子蟒衣七月七日穿鵲橋補¶
子九月四日穿重陽景菊花補子十月朔换穿紵絲冬¶
至節穿陽生補子蟒衣臘月二十四日祭竈後宫眷内¶
臣穿葫蘆景補子蟒衣(蕪/史)¶
原清明戴栁枝于髮夏至戴萆麻子葉長命菜即馬齒¶
莧也立秋日戴楸葉(同/上)¶
原鐸針者内官釘㡌中央金銀珠翠珊瑚皆可製元旦¶
<pb:KR2k0036_WYG_147-4b>¶
則大吉葫蘆元夕則燈籠端午則天師中秋則月光重¶
陽則菊花冬至則綿羊太子頒厯日則寶厯萬年其製¶
八寶荔支卍字鮎魚也萬夀節則萬夀洪福齊天其製¶
于齊天字兩旁各紅蝙蝠一枚又有枝箇其製減小偏¶
向成對又桃枝則不垂(同/上)¶
原嵗除簷楹挿芝麻稭院中焚柏木柴名曰㷒嵗元旦¶
起擲門&KR1498;于地者三曰趺千金以小榼盛驢肉食之曰¶
嚼鬼立春日無貴賤食蘿蔔曰咬春二月二日用黍麫¶
<pb:KR2k0036_WYG_147-5a>¶
棗糕以油熬之曰薫蟲三月食鮓曰桃花鮓四月八日¶
進不落夾用葦葉方包糯米長可四寸濶一寸味與粽¶
同六月六日食銀苗菜即藕苗也九月食迎霜兎臘月¶
八日賜餐百果粥(同/上)¶
補立春日啖春餅謂之咬春立春後出逰謂之討春(陳/檢)¶
(討/集)¶
原遼俗每年正月一日以糯米炊飯用白羊髓和丸如¶
拳大行宫寢帳内各散四十九丸(燕北/雜記)¶
<pb:KR2k0036_WYG_147-5b>¶
原戊夜各于帳内牕中擲丸于外數偶動樂飲宴數竒¶
令巫十有二人鳴鈴執箭繞帳歌呼帳内爆鹽壚中燒¶
地拍䑕謂之驚鬼人日煎餅食于庭中謂之薫天(遼史/禮志)¶
原元旦貴戚家懸神荼鬱壘民間挿芝梗柏葉于户小¶
兒女剪烏金紙作蝴蝶戴之名曰閙嚷嚷初八九日陳¶
設燈市至十八而罷人家用粉糝寒具饋遺徧市鬻之¶
五花帚為號宴席間尚王𤓰豆莢一𤓰之值三金豆一¶
金㸃茶用春芽蒲笋發之氷下牡丹芍藥薔薇俱有花¶
<pb:KR2k0036_WYG_147-6a>¶
較春時薄小一瓶值數千錢貴戚倡家挿茉莉花官裏¶
放燈假五日夜行不禁(兆京嵗/華紀)¶
(原歐陽原功漁家傲詞了正月都城寒料峭除非上苑/春光到元日班行相見  朝囬早闕前禠帕歡相抱)¶
(漢女姝娥金搭腦國人姬侍金貂㡌繡轂雕鞍/來往閙閑馳驟拜年直過燒燈後  圭齋集)¶
増上元之前宫中穿燈景補子蟒衣于乾清宫丹陛上¶
安放牌汸燈于夀皇殿安放方圓鰲山燈牌坊自七層¶
鰲山至十三層十九日乃撤上鰲山山頂之燈安放神¶
器三位(王譽昌/詩注)¶
<pb:KR2k0036_WYG_147-6b>¶
補京師風俗每正旦主人皆出賀惟置白紙簿并筆硯¶
于几賀客至書其名無迎送也(寓圃/雜紀)¶
增正月元旦五鼓時不卧而嚏嚏則急起或不及衣曰¶
卧嚏者病也夙興盥潄啖黍糕曰年年糕家少長畢拜¶
婣友投箋互拜曰拜年(帝京景/物略)¶
增元旦至三日男女于白塔寺繞塔(同/上)¶
補今京師凡孟春之月兒女多剪采為花或草蟲之類¶
挿首曰閙嚷嚷即古所謂閙裝也嚷與裝音相近故訛¶
<pb:KR2k0036_WYG_147-7a>¶
也唐白樂天詩貴主冠浮動親王轡閙裝是已(余氏/辨林)¶
補燕地上元節用烏金紙剪成飛蛾以猪鬃尖分披片¶
紙貼之或五或七下縳一處以鍼作柄婦女戴之名曰¶
閙蛾兒此古之遺俗也(璅/譚)¶
(原公鼒都城元宵曲馮鰲山綵繡五雲隈白果園中御/帳開傳語侍臣休放  君王月下打圍來  &KR0932;蹀驊騮)¶
(氣正驕垂鞭嘶遇玉河橋不知明月誰家怨賜斷樓中/弄玉簫  黄瓦墻頭艤畫戩直從析木象銀河三三五)¶
(五橋頭去贏得相思滿緑波火曲砌廽廊卐字□松瓢/亭子月中看金鑪休放沈香  醉擁如花夜不寒  内)¶
(園湯火漫相匀種得紅梅放早春莫向樽前吹玉笛朝/來愁殺賞花人  白袷裁衫玉滿頭短檐髽髻學蘇州)¶
<pb:KR2k0036_WYG_147-7b>¶
(儂家新様江南曲縱是愁/人不解愁  小東園詩集)¶
補燕城元日以阡張供祖考之前三日後撤而焚之佛¶
前則供以果麵阡張至元宵後乃焚之阡張鑿紙為條¶
與冥錢同類正月十日至十六日結燈者各持所有貨¶
于東安門外名曰燈市價有至千金者商賈輳集技藝¶
畢陳冠蓋相屬男婦交錯市樓賃價騰湧十四日夜試¶
燈十五正燈十六日罷燈(宛署/雜紀)¶
補正月十一日至十六日鄉村人縛秫稭作棚周懸雜¶
<pb:KR2k0036_WYG_147-8a>¶
燈地廣二畆門徑詰曲藏三四里入者誤不得徑即久¶
迷不出曰黄河九曲燈(帝京景/物略)¶
補燈市惟内臣秉筆朝臣閣部外臣計吏不得過市猶¶
古罰帟幕蓋帷遺意(同/上)¶
増正月十三日家以小琖一百八枚夜燈之徧散井竈¶
門户砧石曰散燈其聚如螢散如星富者燈四夕貧者¶
燈一夕又甚貧者無燈(同/上)¶
原正月十六日夜歸女俱出門走橋不過橋者云不得¶
<pb:KR2k0036_WYG_147-8b>¶
長夀手擕錢賄門軍摸門鏁云即生男(北京嵗/華紀)¶
補燕京風俗元夜婦女競往前門摸釘為戲相傳讖宜¶
男也(陳檢/討集)¶
原元夕童子撾鼓旁夕向曉曰太平鼓二童子引索略¶
地如白光輪一童子跳光中曰跳白索婦女相率宵行¶
以消疾病曰走百病又曰走橋(帝京景/物畧)¶
(原周用走百病行姑都城燈市由來盛大家小家同節/令諸姨新婦及小  相約梳桩走百病俗言此夜鬼穴)¶
(空百病盡歸塵土中不然今年且多病臂枯眼暗兼頭門/風踏穿街頭雙繡履勝飲□方二鐘水誰家老婦不出)¶
<pb:KR2k0036_WYG_147-9a>¶
(折足蹣跚曲房裏今年走健如去年更乞明年天有縁/蘄州艾葉一寸大只向他人肉上然去年同伴今希有)¶
(㡬人可卜明年走長安主人肯居停寂寂闗門笑後生/但願中秋不見月博得元宵雨打燈  周恭肅集)¶
(增揭傒斯結羊腸詞畢正月十六好風光京師女兒結/羊腸焚香再拜禮神  剪紙九道尺許長撚成對綰雙)¶
(雙結心有所祈口難説為輪為鐙恒苦多忽作羊腸心/自别鄰家女兒聞摠至未辨吉凶憂且畏湏臾結罷起)¶
(送神滿座歡欣□顦顇但願年年逢/此日兒結羊腸神降吉  秋宜集)¶
補燕都燈市十四日羣兒牽繩為圓城空其中方丈城¶
中兩兒輪以帕䝉目一兒持木魚時敲一聲旋易其地¶
以誤之蒙目者聴聲猜摸以巧遇奪魚為勝則拳擊執¶
<pb:KR2k0036_WYG_147-9b>¶
魚者出之城外而代之執魚又輪一兒入摸之名曰摸¶
瞎魚至十六日小兒羣集市中為戲首以一人為鬼繫¶
繩其腰羣兒共牽之相去丈餘輪次躍而前急擊一拳¶
以去名曰打鬼若為繫者所執謂為被鬼執閧然共笑¶
捉以代繫者名曰替鬼又有以長縆丈許兩兒對牽飛¶
擺不定令難凝視若百牽然其實一索也羣兒乘其動¶
時輪跳其上以能過者為勝否或為索所絆聴掌繩者¶
以繩擊之示罰名曰跳百索其夜婦女羣逰祈免灾咎¶
<pb:KR2k0036_WYG_147-10a>¶
前一人持香辟人名曰走百病凡有橋處三五相率以¶
過謂之度厄(宛署/雜記)¶
増余嘗於燈市見一燈皆以卵殻為之為燈為盖為帯¶
為墜凡計數十百枚每殻必空四門每門必有欀栱忩¶
櫺金碧輝耀可謂巧絶然脆薄無用不異雕氷畫脂耳¶
(甲乙/剩言)¶
増今時小兒以鉛錫為錢裝以雞羽呼為鞬子三四成¶
羣有裏外亷拖鎗聳膝突肚佛頂珠煎刀抛之名色亦¶
<pb:KR2k0036_WYG_147-10b>¶
蹴踘之遺事也(事物/原始)¶
増紙鳶古傳韓信所作按六帖云五代漢季李業與隱¶
帝為紙鳶於宫門外放之今春時小兒紙鷂是也(同/上)¶
増今小兒兩頭曵索而對挽之力强者牽弱者而仆以¶
為勝負笑樂此唐清明節㧞河之戲也(留青/日札)¶
増鞦韆本北方山戎之戲以習輕趫者後中國女子習¶
之乃以綵䋲懸木立架士女炫服坐立其上推引之名¶
曰鞦韆(荆楚嵗/時記)¶
<pb:KR2k0036_WYG_147-11a>¶
補李紳周員外席上觀柘枝詩畫鼓拖環錦臂攘今京¶
師迎年鼓製施兩銅環以手擎之髙下環聲索索鼓聲¶
相間疑即其遺製也(西神/脞説)¶
(增楊補長安迎年鼓曲輕團鼓團鼓春月淨索絡連錢/鐡輪柄粲粲兒女手腕  一棧兩槌臂為政意中有曲)¶
(無知之抖肩掂踵不自持窓風簷雨急春暮厯亂老鴉/彈枯枝聲先聲後聞噍殺金氣入聲秋戞戞九衢烟霧)¶
(六街泥㸃破羇魂馬蹄聒耳熱心寒避不得坐憶江梅/舊消息城西山雪城裏白兒女鼓聲帝也力  帝京景)¶
(物/略)¶
　　(臣/)等謹按樂府雜錄健舞曲有柘枝軟舞曲有屈¶
<pb:KR2k0036_WYG_147-11b>¶
　　枝又樂苑羽調有柘枝商調有屈枝用二女童㡌¶
　　施金鈴抃舞有聲其來也于二蓮花中藏花坼而¶
　　後見云云柘枝舞久不傳所謂畫鼓拖環者亦莫¶
　　可彷彿西神脞説乃以京師太平鼓當之恐非其¶
　　實¶
補燕城烟火諸製有聲者曰響炮髙起者曰起火起火¶
中帶炮連聲者曰三汲浪不響不起旋繞地上者曰地¶
老䑕築打有虚實分兩有多寡有花草人物等形者花¶
<pb:KR2k0036_WYG_147-12a>¶
兒名百餘種别以泥函者砂碢兒以紙函者曰花筒以¶
筐函曰花盆統名曰烟火勲戚家有集百巧為一架分¶
次第傳爇通宵以為樂(宛署/雜紀)¶
(補孟浩然薊門看燈詩是異俗非鄉俗新年/改故年薊門看火樹疑  燭龍然  襄陽集)¶
增元旦至晦日家家竿標樓閣松柏枝䕃之夜燈之曰¶
天燈是月也女婦閒手五丸且擲且拾且承曰&KR0946;子兒¶
丸用象木銀礫為之競以輕㨗(帝京景/物略)¶
増東之琉璃厰店西之白塔寺賣琉璃瓶盛朱魚轉側¶
<pb:KR2k0036_WYG_147-12b>¶
其影小大俄忽(同/上)¶
原正月十九日都人集白雲觀㳺冶紛沓走馬蒲博謂¶
之燕九節或曰閹邱或曰宴邱相傳是日真人必來或¶
化冠紳或化士女或化乞丐于是羽士十百結坐松下¶
兾幸一遇之(同/上)¶
(原吴寛燕九日詩㑹京師勝日稱燕九少年盡向城西/走白雲觀前作大  射箭擊毬人馬躁古祠北與學宫)¶
(依簫鼔不來牲醴稀如何義士文履/善不及道人邱處機  匏翁家藏集)¶
原二十五日人家市牛羊豕肉恣餐竟日客至苦留必¶
<pb:KR2k0036_WYG_147-13a>¶
盡飽而去名曰填倉(北京嵗/華紀)¶
原二月一日為中和節八日為悉達太子生辰雕木為¶
像儀仗百戲導從循城為樂(遼史/禮志)¶
補都人呼二月二日為龍擡頭鄉民用灰自門外蜿蜒¶
布入宅厨旋繞水矼呼為引龍廽(宛署/雜紀)¶
増二月二日曰龍擡頭煎元旦祭餘餅薰牀炕曰薰蟲¶
兒謂引龍蟲不出也燕少蜈蚣而多蝎其為毒倍焉少¶
蚊而多蠅其為擾倍焉蚤蝨之屬臭蟲又倍焉所苦尤在¶
<pb:KR2k0036_WYG_147-13b>¶
編户雖預薰之實未之有除也(帝京景/物略)¶
(原歐陽原功漁家傲詞架二月都城春動野引龍灰向/銀床畫士女城西爭買  㸔馳馬官家迎佛官蘭若)¶
(水暖天鶿紛欲下鷹房奏獵催車駕却道海青/逢燕怕纔過社柳林飛放相將罷  圭齋集)¶
原二月都人進香涿州碧霞元君廟不論貴賤男女額¶
貼金字結亭如屋坐神像其中繡旗甁鑪前導從髙梁¶
橋歸有雜伎人騰空旋舞于橋岸或兩馬相奔人互易¶
之或兩彈追擊迸碎空中(北京嵗/華紀)¶
增盧師山二月二日南北二城逰賞如燕九節(析津/志)¶
<pb:KR2k0036_WYG_147-14a>¶
增是月北城官員士庶婦人女子多逰南城愛其風日¶
清美而往之名曰踏青鬪草若海子上車馬雜沓繡轂¶
金鞍珠玉璀璨人樂昇平之治官無風埃之虞政簡¶
吏清家給人足上自内苑中至宰執下至士庶俱立鞦¶
韆架日以嬉逰為樂紅女之事殆庶㡬焉然醉卧隔簾¶
香風並架花靴與繡鞋同蹴錦帶與珠𥜗共飄縱河朔¶
之娉婷散閨闈之旖旎此逰賞之勝事也(同/上)¶
原遼俗三月三日以木雕為兎分兩朋走馬射之先中¶
<pb:KR2k0036_WYG_147-14b>¶
者勝負者下馬跪進勝者酒勝者於馬上接盞飲之(燕/北)¶
(雜/記)¶
原上已日上土穀祠清明日始賣氷以兩銅盞合而擊之¶
次日花木皆出窖播𤓰菜種于地後三日新茶從馬上¶
至至之日宫價五十金外價三二十金不一二日即二¶
三金矣二十八日賽東岳廟(北京嵗/華記)¶
補三月二十八日燕京祭岳廟民間集衆為香㑹有為¶
首者掌之盛設鼓樂旗旛戴甲馬羣迎神以往男婦有¶
<pb:KR2k0036_WYG_147-15a>¶
跪拜而行者名曰拜香(宛署/雜紀)¶
增清明寒食宫庭于是節最為富麗起立綵索鞦韆架¶
自有戲蹴鞦韆之服金繡衣襦香囊結帶雙雙對蹴綺¶
筵雜進珍饌甲于常筵中貴之家其樂不減于宫闥達¶
官貴人豪華第宅悉以此為除拔散懐之樂事然有無¶
各稱其家道也(析津/志)¶
補清明日各官安鞦韆架(蕪/史)¶
(原歐陽原功漁家傲詞并三月都城逰賞競官墻官栁/青相暎十一門頭車馬  清明近豪家寒具金盤飣)¶
<pb:KR2k0036_WYG_147-15b>¶
(墻祭流連芳草逕歸來風送梨花信向晩輕寒/添酒病春烟暝深深院落秋千迥  圭齋集)¶
原四月初一日戒壇開城中人多往西山初八日各寺¶
浴佛十三日上藥王廟諸花盛發白石莊三里河髙梁¶
橋外皆貴戚花場好事邀賔客逰之(北京嵗/華記)¶
補京師僧俗念佛號者輒以豆識其數至四月八日佛¶
誕生之辰煑豆微撒以鹽邀人于路請食之以為結緣¶
也(隩/志)¶
補都中遺老述萬厯間西山戒壇四月逰女之盛鈿車¶
<pb:KR2k0036_WYG_147-16a>¶
不絶茶棚酒肆接于路至有挾妓入寺者一無名子嘲¶
以詩云髙下山頭起佛龕往來米汁雜魚籃不因説法¶
堅持戒那得觀音處處參(辛齋/詩話)¶
原先是四月八日梵寺食烏飯朝廷賜羣臣食不落夾¶
盖縁元人語也嘉靖十四年始賜百官于午門食麥餅¶
宴(燕都逰/覽志)¶
補朝廷每年四月八日賜百官午門外食不落夾曹御¶
史宏云是麫食也醫官張天民云即今之粽子(戒庵/漫筆)¶
<pb:KR2k0036_WYG_147-16b>¶
補四月八日燕京髙梁橋碧霞元君廟俗傳是日神降¶
傾城婦女往乞靈祈生子西湖玉泉碧雲香山逰人相¶
接又傍近有地名秋坡都中伎女競往逐焉俗云趕秋¶
坡(宛署/雜紀)¶
増四月八日捨豆兒曰結縁十八日亦捨先是拈豆念¶
佛一豆號佛一聲有念豆至石者至日熟豆人徧捨之¶
其人亦一念佛啖一豆也凡婦不見答于夫姑婉若者¶
婢妾擯于主及姆者則自咎曰身前世不捨豆兒不結¶
<pb:KR2k0036_WYG_147-17a>¶
得人縁也(帝京景/物略)¶
増四月一日至十八日傾城趨馬駒橋幡樂最盛碧霞¶
元君誕也(同/上)¶
補立夏日啟氷賜文武大臣編氓賣者手二銅盞叠之¶
其聲嗑嗑曰氷盞(同/上)¶
増四月榆初錢麫和糖蒸食之曰榆錢糕(同/上)¶
(原歐陽原功漁家傲詞洞四月都城氷碗凍含桃初薦/瑛盤貢南寺新開羅漢  伊蒲供楊花滿院鶯聲哢)¶
(嵗幸上京車駕動近臣准備鑾輿從健徳門前/飛玉鞚爭持送葡萄馬乳歸銀甕  圭齋集)¶
<pb:KR2k0036_WYG_147-17b>¶
原五月五日午時采艾摘葉與綿相和絮衣七事遼主¶
著之畨臣漢僚各賜艾衣三事渤海厨子進艾糕(燕北/雜記)¶
原夏至日謂之朝節婦人進綵扇以粉脂囊相贈遺(遼/史)¶
(禮/志)¶
原金因遼俗重五日挿栁毬場為兩行當射者以尊卑¶
序各以帕識其枝去地約數寸削其皮而白之先以一¶
人馳馬前導後馳馬以無羽横鏃箭射之既斷栁又以¶
手接而馳去者為上斷而不能接去者次之或斷其青¶
<pb:KR2k0036_WYG_147-18a>¶
處及中而不能斷與不能中者為負每射必伐鼓以助¶
其氣已而擊毬各乘所常習馬持鞠杖杖長數尺其端¶
如偃月分其衆為兩隊共爭擊一毬先于毬場南立雙¶
桓置板下開一孔為門而加網為囊能奪得鞠擊入網¶
囊者為勝毬狀如小拳以輕韌木枵其中而朱之(金史/禮志)¶
原五月朔日至旬杪女兒艶服戴花滿頭五日前民間¶
不得市蘇州席子端午用角黍杏子相遺挈酒逰髙梁¶
或天壇壇中有決射者蓋射栁遺意薄暮爭門入無賴¶
<pb:KR2k0036_WYG_147-18b>¶
子弟以是日刺臂作字或术石鳥獸形民間是日生子¶
束一木或荆條祭于堂斬其木五六尺許祝曰如是止¶
勿長抵户(北京嵗/華紀)¶
増午節宣徽院進寶扇綵索珠花金羅酒醴涼糕香粽¶
中正院三后所屬衙門各有故典儀物以次進獻禮部¶
亦然蓋以此為大節故耳(析津/志)¶
増擊毬者今之故典五月五日九月九日太子諸王于¶
西華門内召集各衙萬户千户能擊毬者咸用上等駿¶
<pb:KR2k0036_WYG_147-19a>¶
馬擊以雉尾纓絡縈綴鏡鈴裝飾如畫一馬前馳擲大¶
皮縫軟毬子于地羣馬爭驟各以長籐柄毬杖爭接之¶
而毬子忽綽在毬棒上隨馬走如電終不墜地力㨗而¶
熟閑者以毬子挑剔跳躑于虚空中而終不離于毬杖¶
然後打入毬門中者為勝(同/上)¶
原京師最重午節天壇逰人極盛聨鑣飛鞚豪門大估¶
之外則中官輩競以騎射為娛蓋皆賜沐請假而出者¶
内廷自龍舟之外則修射栁故事其名曰走驃騎蓋沿¶
<pb:KR2k0036_WYG_147-19b>¶
金元之俗命御馬監勇士馳馬走解不過御前一逞迅¶
㨗而已惟閣部大老及經筵日講詞臣得拜川扇香果¶
諸賜視他令節獨優(野𫉬/編)¶
補端午賜京官宫扇竹骨紙面俱畫翎毛不工綵縧一¶
條五色線編者鬚頭作虎形綵仗二根長丈許五色線¶
纒繞艾虎紙二幅方尺許俱畫虎并諸毒蟲(戒菴/漫筆)¶
補京城端午貴賤人等必買新蒲鞋穿之過節嵗以為¶
常(暖姝/由筆)¶
<pb:KR2k0036_WYG_147-20a>¶
補五月五日賜文武官走驃騎于後苑其制一人騎馬¶
執旗引于前一人馳騎出呈藝于馬上或上或下或左¶
右騰擲趫㨗人馬相得如此者數百騎後乃衣蕃服臂¶
鷹走犬圍獵狀終場俗名曰走解觀畢賜宴而囬(彊□/略)¶
補永樂時禁中有剪栁之戲即射栁也(識小/編)¶
補故事五月五日太醫院官具旗物鼓吹赴南海子捉¶
蝦蟇取蟾酥以針刺其兩眉蟾多死吾鄉朱公儒為院¶
使俾兩眉止刺其一蟾雖被刺得活後遂因之(閭史/掇遺)¶
<pb:KR2k0036_WYG_147-20b>¶
補燕都自五月一日至五日飾小閨女盡態極妍已出¶
嫁之女亦各歸寧俗呼是日為女兒節(宛署/雜紀)¶
增五月五日漬酒以菖蒲挿門以艾塗耳鼻以雄黄曰¶
避毒蟲家各懸五雷符簮佩各小紙符簮或五毒五瑞¶
花草項各綵繫垂金錫若錢者若鎖者曰端午索(帝京/景物)¶
(略/)¶
増端陽節中官於端門鬻内造紫金錠(居易/録)¶
補踏青本清明故事獨燕京以五月五日逰天壇松林¶
<pb:KR2k0036_WYG_147-21a>¶
髙梁橋栁林滿井藤隂結伴攜觴者甚衆近咸集于金¶
魚池上他處皆閴寂矣(詠歸/錄)¶
　　(臣/)等謹按金魚池觴酒逰戲今亦無有别詳城市¶
　　卷中¶
(原歐陽原功漁家傲詞搯五月都城猶衣袂端陽蒲酒/新開臘月傍西山青一  荷花夾西湖近嵗遇苕霅)¶
(血色金羅輕汗搨宫中畫扇傳油法雪腕綵絲/紅玉甲添香鴨涼糕時候秋生榻  圭齋集)¶
　¶
　¶
<pb:KR2k0036_WYG_147-21b>¶
　¶
　¶
　¶
　¶
　¶
　¶
　¶
欽定日下舊聞考卷一百四十七¶
