# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:24.591412
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷九十二
<pb:KR2k0036_WYG_092-1a>¶
欽定四庫全書¶
欽定日下舊聞考卷九十二¶
　　郊坰(西二/)¶
増京師廣寜門外有普濟堂一所以處夫貧而無所歸¶
者(普濟/堂册)¶
　　(臣/)等謹案普濟堂在廣寜門外迤西二里其初居¶
　　民王廷獻醵金為義舉康熈四十四年順天府尹¶
　　錢晉錫以其事上¶
<pb:KR2k0036_WYG_092-1b>¶
聞¶
聖祖仁皇帝御書膏澤回春額以¶
賜又¶
御製碑記建亭勒石禮部侍郎孫岳頒奉¶
勅書¶
世宗憲皇帝龍潛藩邸歲¶
賜銀一千兩迄今奉為定額歲於宣課司支給雍正元¶
　　年¶
<pb:KR2k0036_WYG_092-2a>¶
特頒諭㫖嘉奬尋¶
賞給孤貧額餘銀米並著為例十三年十二月復䝉¶
皇上頒賜銀五百兩乾隆八年又¶
特頒賑米二百石葢自¶
帑金定額之外頻沐¶
優施¶
聖朝之矜恤窮黎者洵有加無已矣¶
増¶
<pb:KR2k0036_WYG_092-2b>¶
聖祖御製普濟堂碑記　京師廣寜門外有普濟堂焉¶
門臨孔道地接神區萃萬國之梯航普兆民之樂利熈¶
來壌徃之衆胥慶春臺肩摩轂擊之倫咸登夀域然而¶
川塗䟦渉易興趼足之嗟風雨晦明難遂棲身之願或¶
徘徊岐路最急資糧或偃蹇孱軀尤需醫藥於是都人¶
尚義上户輸金託此三乘之津梁用濟四生之疾苦慈¶
雲法雨資佛力以醒羣迷夕唄晨鐘贊王化以𢎞大澤¶
寒得衣而饑得食羇旅如歸病有託而療有方疲癃立¶
<pb:KR2k0036_WYG_092-3a>¶
起既安全之甚衆且存沒之皆寜有司以聞深為嘉悦¶
夫好義輕施乃良民之美行恤災拯患實盛世之休風¶
喜見我民還敦古道咸能體朕憂民之念推朕救民之¶
心剏建雖肇乎都城效法期及乎寰宇成比户可封之¶
俗慰一夫不獲之懷書傳從欲於四方詩咏徧徳於百¶
姓此則朕之志也爰賜之額曰膏澤囘春而為之記¶
原真空寺在廣寜門外明景㤗中建正徳年圮世宗入¶
繼大統羣臣迎於郊外帳殿駐於寺之西太監李某捐¶
<pb:KR2k0036_WYG_092-3b>¶
金修之大學士張治撰碑寺後有古松二其一已枯(析津/日記)¶
　　(臣/)等謹案真空寺在廣寜門外迤西五里寺中張¶
　　治碑今存碑署銜尚是其為庶吉士時也外又有¶
　　嘉靖四十二年工部尚書張文憲兩碑寺已圯僅¶
　　存殿數楹二松俱無存矣¶
原萬厯六年六月大學士張居正抵京上賜宴於真空¶
寺(明神宗/實録)¶
(增張治真空寺碑畧之都城宣武闗西真空寺景㤗初/年司禮監太監興安  所建也迢今七十餘年傾頹圮)¶
<pb:KR2k0036_WYG_092-4a>¶
(壞正徳十六年夏四月聖天子自封藩入繼火統駐蹕/於寺之西行殿百官迎覲一時從龍近臣隨侍左右御)¶
(用監太監李端分憇于住持僧舎顧殿宇僧房惻然思/所以修葺之逾嵗即上嘉靖元年李公以上所賜金經)¶
(營工作凡九十餘日告完自後殿及僧房煥然一新不/増其所無不减其所有是為記嘉靖元年秋八月立)¶
(原陸可教夏日出郊憇真空寺詩松古刹閒相過西郊/日未曛一燈僧自定諸界鳥空聞  影禪房合烟光驛)¶
(道分更憐歸路晩馬足有殘雲空金華詩萃樹曽見先/原高道素題真空寺壁詩  真  寺後雙松)¶
(皇駐蹕初三譲豈宜臨便殿百年猶共識遺墟離筵慣/聼悲歌續佛火偏存浩刼餘髙坐道人無恙在願聞第)¶
(一義何如集/  景元堂)¶
原義井庵在天寜寺西十里復十里至盧溝橋義井或¶
<pb:KR2k0036_WYG_092-4b>¶
曰蜜井相傳文皇駐蹕甘其泉故名庵為中涓所修初¶
剏寳閣髙入雲漢中笵丈六金身稱之(長安/客話)¶
　　(臣/)等謹案義井庵在廣寜門外迤西十里明萬厯¶
　　中額曰萬佛延夀寺後有大悲閣中奉大士髙三¶
　　丈六尺閣前為明神宗敇諭碑正殿前有崇禎十¶
　　三年碑河南右布政使周鏘撰井在廟門外今其¶
　　地名大井村¶
　　又案大井村石道嚮建木牌坊一座乾隆四十年¶
<pb:KR2k0036_WYG_092-5a>¶
命改建石工恭鐫¶
御書額東面曰經環同軌西面曰蕩平歸極¶
(増明神宗敇諭義井萬佛延夀寺碑略供朕發誠心印/造大蔵經頒施在京及天下名山寺院  奉經首䕶勅)¶
(已諭其由爾住持及僧衆人等務要䖍潔供安朝夕禮/誦祈無疆夀福民安國㤗天下太平俾四海八方同歸)¶
(仁慈善教焉延夀寺碑略/増周鏘萬佛)　(昔佛住世雪山修行何意/)¶
(於人世然而給孤長者金磚布地祇陀太子施樹及園/大都有一代之大修行人即有一代之王公大人供奉)¶
(而侍飬之法界大師飛錫義井茅屋施茶有轉大法輪/之願未竟厥施而師先圓寂先是一僧募造大士金身)¶
(高三丈六尺功垂成而僧竟不知所徃後李中貴之父/繼募成造内翰孫公成奏聞神祖發帑金若干欽命義)¶
<pb:KR2k0036_WYG_092-5b>¶
(井供奉賜額名延夀寺繼法界而受成者則無窮大師/拮据之功不小一時善信指不勝屈殿宇樓閣方丈香)¶
(厨無一不偹嗣無窮大師而克勝其任者則瓊峰大師/以守而兼創冬湯夏茶四時不絶恐其世逺徴亡亟圖)¶
(鐫石屬余搦管崇/禎十三年孟夏立)¶
原濕水即桑乾河至馬陘山為落馬河出山謂之清泉¶
河亦曰干泉至雍奴入笥溝謂之合口(隋圖/經)¶
原濕水出雁門隂館縣東北過代郡桑乾縣南又東過¶
涿鹿縣北又東南出山過廣陽薊縣北(水經/注)¶
原桑乾泉即溹涫水也其水潛承太原汾陽縣北燕京¶
<pb:KR2k0036_WYG_092-6a>¶
山之大池古老相傳有人乗車於池側忽遇大風飄之¶
於水有人獲其輪於桑乾泉故知二水潛流通注矣桑¶
乾水自源東南流右會馬邑川水東南流合濕水桑乾¶
水濕水並受通稱矣(同/上)¶
原盧溝河亦謂黒水河河色最濁其急如箭(北轅/録)¶
　　(臣/)等謹案盧溝河舊自宛平縣東經大興縣南至¶
　　東安武清入白河即桑乾故道也元時自宛平分¶
　　流為二後舊渠堙塞其南出者明永樂間改西南¶
<pb:KR2k0036_WYG_092-6b>¶
　　流嘉靖初徙固安北東入永清經霸州東北逹信¶
　　安入海萬厯中徙固安西十餘里尋復徙城南泛¶
　　溢固安永清之境後又徙固安北¶
本朝順治十一年改流縣西與清水合南入新城至霸¶
　　州城南溢為巨浸康熈三十七年¶
聖祖命撫臣于成龍等疏濬起良鄉之張各莊至東安¶
　　之郎城河别開一渠引河使東行由固安永清之¶
　　北出栁岔口三角淀逹於西沽並築長堤捍之¶
<pb:KR2k0036_WYG_092-7a>¶
賜名永定河設分司管理雍正四年¶
世宗命于郭家務開渠七十里其下流之長&KR1927;河開濬¶
　　三十餘里導河逕王慶坨東北入三角淀並築堤¶
　　自栁岔口至韓家村凡三十餘里以防其衝改永¶
　　定分司為道員専司修濬由是渾河下流不復南¶
　　注清河沿河州縣咸受其利乾隆十六年¶
皇上命移河之下口自南岸上七工秉教村流經永清¶
　　霸州東安武清界至天津安光村入葉淀歸海嗣¶
<pb:KR2k0036_WYG_092-7b>¶
　　因地勢稍狭未能匀沙蓄水二十年春¶
上親臨閲視指授方略開北岸之六工為下口流經永¶
　　清東安至武清東沙家淀入鳯河逹天津歸海二¶
　　十八年復挑濬永清東安武清舊河孫家坨恵家¶
　　莊諸處於是盧溝下流益暢永慶安恬矣¶
原盧溝去燕山三十五里宋敏求謂之菰蘆河即桑乾¶
河也(石湖/集)¶
原大定十年議決盧溝以通京師漕運上忻然曰如此¶
<pb:KR2k0036_WYG_092-8a>¶
則諸路之物可徑逹京師利孰大焉命計之當役千里¶
内民夫上命免被災之地以百官從人助役已而勅宰¶
臣曰山東嵗饑工役興則妨農作能無怨乎開河本欲¶
利民而反取怨不可其姑罷之十一年十二月省臣奏¶
復開之自金口疏導至京城北入濠而東至通州之北¶
入潞水計工可八十日十二年三月上令人覆按還奏¶
止可五十日上召宰臣責曰所餘三十日徒妨農費工¶
卿等何為慮不及此及渠成以地勢高峻水性渾濁峻¶
<pb:KR2k0036_WYG_092-8b>¶
則奔流善崩濁則淤淖成淺不能勝舟其後上謂宰臣¶
曰分盧溝為漕渠竟未見功若果能行南路諸貨皆至¶
京師矣平章政事駙馬元忠曰請求識河道者按視其¶
地竟不能行而罷(金史河/渠志)¶
原盧溝河其源出於代地名曰小黄河以流濁故也自¶
奉聖州界流入宛平縣境至都城四十里東麻谷分為¶
二派(元史河/渠志)¶
原明洪熙元年七月水決盧溝橋東狼窩口岸一百餘¶
<pb:KR2k0036_WYG_092-9a>¶
丈命行後軍都督府行部發軍民修築(明仁宗/實録)¶
原宣徳三年六月渾河水溢衝決盧溝河堤百餘丈行¶
在工部奏聞上命併力用工二月修盧溝橋凌水所決¶
河口四年四月命侍郎羅汝敬徃督九年六月水決渾¶
河東岸自狼窩口至小屯厰行在工部請修治從之命¶
都督鄭銘董其役(明宣宗/實録)¶
　　(臣/)等謹案盧溝橋東五里地名小屯又橋北十餘¶
　　里地名小屯村¶
<pb:KR2k0036_WYG_092-9b>¶
原成化七年二月撥官軍五千以少監髙通都督鮑政¶
工部侍郎李顒修築盧溝橋隄岸(明憲宗/實録)¶
原嘉靖四十一年八月盧溝西南隄壞命工部尚書雷¶
禮徃視禮還上修築事宜謂盧溝橋東南有大河從麗¶
國荘入直沽下海沙泥淤塞十餘里稍東有坌河從固¶
安入直沽下海地勢稍高宜先疏濬大河令水歸故道¶
然後繕築長隄其次口地理土浮水深流急人力難施¶
而西岸有故隄約長八百丈宜接遺址繕築仍委幹局¶
<pb:KR2k0036_WYG_092-10a>¶
官九人分為九區并力責成又言橋東西岸甃石不堅¶
當俟決隄工完之日加工繕治報可(明世宗/實録)¶
原盧溝河發於太原之天池伏流至朔州馬邑從雷山¶
之陽發為渾泉而為桑乾河雁門雲中諸水皆會焉過¶
懐來行兩山間拘束齟齬不得肆至京城西四十里石¶
徑山之東地勢平而土脈疏衝激震蕩遷徙弗常永樂¶
正統間狼窩口大決為京師患屢常修築𢎞治二年發¶
軍民夫治之至嘉靖三十年以後東岸隄決㡬二十處¶
<pb:KR2k0036_WYG_092-10b>¶
於是以三十五年興工次年橋工告成是河安流者數¶
嵗四十一年西南又決復行修理隄岸始堅(水部/備考)¶
　　(臣/)等謹案石徑山亦名石經山又曰石景曰濕經¶
　　詳見後卷許用賔碑略¶
原盧溝河出太原天池伏流至朔州馬邑從雷山陽湧¶
為金龍池迤邐東下曰桑乾河雁門雲中諸水皆會由¶
大同古定橋抵宣府保安州過懐來行兩山間至京城¶
西四十里石徑山之東地平土疏衝激遷徙不常至看¶
<pb:KR2k0036_WYG_092-11a>¶
丹口分為二一東流至通州髙麗荘入白河是為渾河¶
一南流至霸州合易水又南至丁字沽入運河(吳文/恪集)¶
原桑乾水發源於渾源州經保安之境則自懐來夾山¶
而下至盧溝橋狼窩地方衝溢為患漫至彰義門先朝¶
屢經修築為費不貲今保安境上聞有用土牛逼水成¶
田者若督責有人多方招募使桑乾上流皆引水成田¶
則豈惟保安之田恃以無患而懐來以下水患亦殺矣¶
(潞水/客談)¶
<pb:KR2k0036_WYG_092-11b>¶
原盧溝而下舟楫時有之盧溝而上直逹宣府之保安¶
州故元運道也自大同縣古定橋起至盧溝橋務里村¶
止約八百餘里内可以舟行者七百二十七里驢駝般¶
運者八十八里(水部/備考)¶
原蘇軾詩曰北渡桑乾冰欲結心畏穹廬三尺雪南渡¶
桑乾風始和氷開易水應生波盖桑乾下流為盧溝以¶
其濁故呼渾河以其黒故呼盧溝燕人以黒為盧水本¶
一也(燕都游/覧志)¶
<pb:KR2k0036_WYG_092-12a>¶
原嘉靖十年命工部郎中陸時雍修盧溝河以支流¶
入於海三十四年命修盧溝河從栁林通雞鵝房導入¶
大河四十一年命工部尚書雷禮修盧溝河先濬大河¶
令坌河水歸故道從麗荘園入直沽下海凡三易治而¶
世宗朝盧溝無患也(明水/利考)¶
原大業七年征髙麗煬帝遣諸將于薊城南桑乾河上¶
築社稷二壇帝齋于臨朔宫懷荒殿(通/考)¶
　　(臣/)等謹案隋大業間社稷二壇今無考¶
<pb:KR2k0036_WYG_092-12b>¶
原裴行方檢校幽州都督引盧溝水廣開稲田數千頃¶
百姓頼以豐給(册府/元龜)¶
原過盧溝河伴使云恐乗橋危以車渡極安而速濟不¶
曉其法(使遼/録)¶
補甲戌夏四月金主南遷留太子守中都金主行距涿¶
遼軍在後至良鄉金主疑之欲奪其元給鎧馬還官遼¶
軍驚遂殺主帥索琿而叛共推扎逹巴咱爾扎拉爾為¶
帥而還中都福興聞變遣軍阻盧溝使勿得渡扎達等¶
<pb:KR2k0036_WYG_092-13a>¶
使其裨將貝實勒帥輕騎千人潛渡水腹背擊守橋衆¶
大破之盡奪衣甲器械牧馬之近橋者(聖武親征記語/按索琿滿洲)¶
(姜黄色也舊作素温扎達䝉古語石也舊作斫荅巴咱/爾梵語金剛也舊作巴薩爾扎拉爾䝉古語纓絡也舊)¶
(作扎剌兒貝實勒唐古特語琥/珀也舊作比渉兒今俱譯改)¶
原元太祖將兵南下中都降王檝進議田野乆荒而兵¶
後無牛宜差官盧溝橋索軍回所驅牛十其一以給農¶
民用其説得數千頭分給近縣民大悦復業者衆(元史/本傳)¶
原延祐四年盧溝橋澤畔店琉璃河並置巡檢司(元史/百官)¶
<pb:KR2k0036_WYG_092-13b>¶
(志/)¶
原至正十四年四月造過街塔於盧溝橋(元史順/帝紀)¶
　　(臣/)等謹案過街塔在西直門外迤西四十里距盧¶
　　溝橋十餘里今尚存¶
原天啓元年十二月御史李日宣議於都門扺良鄉界¶
五十里如長店大井栁巷五里店太平堝等處每五里¶
築墩堡宿兵十名遇有竊發恊力出救又盧溝橋至趙¶
村十里趙村至良鄉二十里僅有盧溝橋巡檢弓兵二¶
<pb:KR2k0036_WYG_092-14a>¶
十人難以策應宜一體設備以遏亂源得㫖即行(明熹/宗實)¶
(録/)¶
　　(臣/)等謹案桞巷在廣寜門迤西五里大井在廣寜¶
　　門西十里五里店在盧溝橋東五里長店當即今¶
　　長新店在盧溝橋西五里太平堝無考趙村𨽻良¶
　　鄉縣境¶
原議者謂盧溝畿輔咽喉宜設兵防守又湏築城以衛¶
兵於是當橋之北規里許為斗城局制雖小而崇墉百¶
<pb:KR2k0036_WYG_092-14b>¶
雉儼若雄闗城名拱北南曰永昌北曰順治剏於崇禎¶
丁丑特設叅將控制之(破夢/閒談)¶
　　(臣/)等謹案拱北城¶
本朝更名拱極城復改永昌門曰威嚴屢事修葺設西¶
　　路捕盗同知及巡司游擊各員弁駐守¶
増拱極城内路東有觀音庵路西有興隆寺(五城寺/院册)¶
　　(臣/)等謹案拱極城觀音菴明嘉靖四十一年重修¶
　　碑一無撰人姓名興隆寺¶
<pb:KR2k0036_WYG_092-15a>¶
本朝康熙六年重修有開建十方院碑吏科給事中趙¶
　　之苻撰磬一明成化六年鑄鍾一上勒萬厯丁未¶
　　勅賜䕶國廣慈寺字葢後人移置兹寺者而廣慈¶
　　寺已廢無考矣¶
原大定二十五年五月盧溝決於上陽村先是決顯通¶
寨詔發中都三百里内民夫塞之至是復決朝廷恐枉¶
費工物遂令且勿治二十八年五月詔盧溝河使旅徃¶
來之津要令建(石/)橋未行而世宗崩大定二十九年六¶
<pb:KR2k0036_WYG_092-15b>¶
月章宗以渉者病河流湍急詔命造舟既而更命建石¶
橋明昌三年三月成勅命名曰廣利有司謂車駕之所¶
經行使客商旅之要路請官建東西廊令人居之上曰¶
何必然民間自應為爾左丞守貞言但恐為豪右所占¶
况罔利之人多止東岸若官築則東西兩岸俱稱亦便¶
於觀望也遂從之(金史河/渠志)¶
　　朱彛尊原案二十五年五月世宗紀作二十六年¶
補大定二十九年六月作盧溝石橋明昌三年三月癸¶
<pb:KR2k0036_WYG_092-16a>¶
未盧溝石橋成(金史章/宗紀)¶
　　(臣/)等謹案金史六月作盧溝石橋原書誤作閏月¶
　　是年閏乃五月今改正¶
増盧溝橋在京南三十里水源出金口即渾河水至盧¶
溝波濤洶湧狂瀾叠出石齒相角上架石梁有獅子闌¶
楯(析津/志)¶
原𢎞治三年五月修築盧溝橋成内官監太監李興乞¶
陞文思院副使潘俊等官吏部尚書王恕謂官匠營造¶
<pb:KR2k0036_WYG_092-16b>¶
乃其職分自成化初年以前修河築隄並無陞官事例¶
比者營先帝山陵所役軍匠至四萬人亦未有陞職者¶
此役較之山陵不及三之一顧欲妄濫陞官甚失輕重¶
之序上從其言命給賞有差(明孝宗/實録)¶
原盧溝橋金明昌初建正統間重修長二百餘歩左右¶
石欄刻獅子數百枚情態各異(長安/客話)¶
(補朱存器為修内司使嘗夜行盧溝橋獲金一囊坐而/待其主以付之其人請中分存器笑而遣之  元史列)¶
(傳/)¶
<pb:KR2k0036_WYG_092-17a>¶
原盧溝河水極湍激每候水淺深置小橋以渡嵗以為¶
常近年於此河兩岸造浮梁建龍祠彷彿如黎陽三山¶
制度(奉使行/程録)¶
　¶
　¶
　¶
　¶
　¶
<pb:KR2k0036_WYG_092-17b>¶
　¶
　¶
　¶
　¶
　¶
　¶
　¶
欽定日下舊聞考卷九十二¶
