# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:23.177350
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷三十二
<pb:KR2k0036_WYG_032-1a>¶
欽定四庫全書¶
欽定日下舊聞考卷三十二¶
　　宫室(元三/)¶
原萬嵗山在大内西北太液池之陽金人名瓊花島中¶
統三年脩繕之至元八年賜今名其山皆疊玲瓏石為¶
之峯巒隠映松檜隆鬱秀若天成引金水河至其後轉¶
機運㪺汲水至山頂出石龍口注方池伏流至仁智殿¶
後有石刻蟠龍昂首噴水仰出然後由東西流入於太¶
<pb:KR2k0036_WYG_032-1b>¶
液池山前有白玉石橋長二百餘尺直儀天殿後橋之¶
北有玲瓏石擁木門五門皆為石色内有隙地對立日¶
月石西有石棋枰又有石坐牀左右皆有登山之徑縈¶
紆萬石中洞府出入宛轉相迷至一殿一亭各擅一景¶
之妙山之東有石橋長七十六尺濶四十一尺半為石¶
渠以載金水而流於山後以汲於山頂也又東為靈圃¶
竒獸珍禽在焉車駕嵗巡上都先宴百官於此浙省參¶
政齊逹勒嘗云向任留守司都事時聞故老言國家起¶
<pb:KR2k0036_WYG_032-2a>¶
朔漠日塞上有一山形勢雄偉金人望氣者謂此山有¶
王氣非我之利金人謀欲厭勝之計無所出時國已多¶
事乃求通好入貢既而曰他無所冀願得某山以鎮壓¶
我土耳衆皆鄙笑而許之金人乃大發卒鑿掘輦運至¶
幽州城北積累成山因開挑海子栽植花木營搆宫殿¶
以為遊幸之所未幾金亡世皇徙都之至元四年興築¶
宫城山適在禁中遂賜今名云(輟耕録也按齊逹勒䝉/古語能  舊作赤德爾)¶
(今譯/改)¶
<pb:KR2k0036_WYG_032-2b>¶
　　(臣/)等謹按元萬壽山即金之瓊華島陶宗儀輟耕¶
　　録及元史或稱萬嵗山葢當日相沿互稱至謂瓊¶
　　華島土皆取自塞山未免附會恭讀¶
御製古井記並為釐正其誤詳見¶
國朝宫室卷内¶
原中統四年三月伊克德勒丹請修瓊華島不從至元¶
元年二月修瓊華島(元史世祖紀按伊克䝉古語大也/德勒衣也丹有也舊作亦黒迭兒)¶
(丁今/譯改)¶
<pb:KR2k0036_WYG_032-3a>¶
原至元十四年五月以䝉古軍與漢軍相參備都城内¶
外及萬壽山宿衛仍以伊蘇布哈領圍宿事(元史兵志/  按伊蘇)¶
(䝉古語九數也布哈義見/前舊作也速不花今譯改)¶
原至元十七年吳元珪從幸上都受命取御藥於大都¶
萬嵗山元珪乘傳未盡一晝夜而至帝竒其速擢樞密¶
都事(元史/本傳)¶
原二十一年二月立法輪竿於大内萬壽山高百尺(元/史)¶
(世祖/紀)¶
<pb:KR2k0036_WYG_032-3b>¶
原劉秉忠搜訪舊教坊樂工依律運譜被諸樂歌六月¶
而成音聲克諧陳於萬壽山便殿(元史禮/樂志)¶
原張珪侍宴萬壽山賜以玉帶(元史/本傳)¶
原案史自泰定以後作萬嵗山疑無兩地(北平古/今記)¶
原國朝每宴諸王大臣謂之大聚會是日盡出諸獸於¶
萬嵗山若虎豹熊象之屬一一列置訖然後獅子至身¶
才短小絶類人家所蓄金毛猱狗諸獸見之畏懼俯伏¶
不敢仰視氣之相壓也如此(輟耕/録)¶
<pb:KR2k0036_WYG_032-4a>¶
原武宗大宴萬嵗山圖喇醉起解其腰帶擲諸地瞋目¶
謂帝曰爾與我者止此爾(元史本傳作按圖喇滿州/語柱也舊  秃剌今譯改)¶
原泰定二年六月朔葺萬嵗山殿四年十二月植萬嵗¶
山花木八百七十本(元史泰/定帝紀)¶
原文宗居金陵潛邸時命臣房大年畫京都萬嵗山大¶
年辭以未嘗至其地上索紙為運筆布畫位置令按稿¶
圖上大年得藁敬藏之意匠經營格法通整雖積學專¶
工所莫能及(輟耕/録)¶
<pb:KR2k0036_WYG_032-4b>¶
原順帝為英英起采芳館於瓊華島内癸巳秋乘龍船¶
泛月池上池起浮橋三處每處分三洞洞上結綵為飛¶
樓樓上置女樂橋以木為質飾以錦繡九洞不相直逹¶
(元掖/庭記)¶
(原果囉洛納延宫詞到瓊島岩嶤内苑西斕斒綺石甃/清漪御牀不許紅塵  黄幔長教窣地垂  金臺集)¶
(原丁鶴年題萬嵗山玩月圖詩悵金銀樓觀鬱嵯峨琪/樹風涼秋漸多徙倚危闌倍惆  月中猶見舊山河)¶
(海巢集王元宫詞/原周憲)　(瑞氣氤氲萬嵗山碧池一帶水潺/)¶
(潺殿旁種得青青豆要識民生稼穡難㝠誠齋新録萬/原釋大訢萬嵗山詩  蜿蜒金翠倚青  虛谷時傳)¶
<pb:KR2k0036_WYG_032-5a>¶
(嵗聲翠葆幓髾雲氣濕玉龍鱗甲夜寒生闗河拱挹皇/居壯宫殿深嚴聖慮清自愧山林麋鹿性也隨鵷鷺到)¶
(承明集/蒲室)¶
原廣寒殿在山頂七間東西一百二十尺深六十二尺¶
高五十尺重阿藻井文石甃地四面鎻牕板宻其裏徧¶
綴金紅雲而蟠龍矯蹇于丹楹之上中有小玉殿内設¶
金嵌玉龍御榻左右列從臣坐牀前架黒玉酒甕一玉¶
有白章隨其形刻為魚獸出没於波濤之狀其大可貯¶
酒三十餘石又有玉假山一峯玉響鐵一懸殿之後有¶
<pb:KR2k0036_WYG_032-5b>¶
小石笋二内出石龍首以噀所引金水西北有側室一¶
間(輟耕/録)¶
　　(臣/)等謹按元好問遺山集瓊華島絶頂有廣寒殿¶
　　近為黄冠輩所毁據此則廣寒殿金末已毁元時¶
　　重建者也¶
　　又按此條所稱黒玉酒甕即元史世祖紀所載之¶
　　大玉海也後在西華門外真武廟中見金鼇退食¶
　　筆記乾隆十年¶
<pb:KR2k0036_WYG_032-6a>¶
上命移置¶
承光殿前亭内並䝉¶
御製詩章詳見¶
本朝宫室卷内¶
補高麗元宗五年九月王至燕都謁帝帝再親宴冬十¶
月王辭於萬壽山殿帝賜駱駝十頭(高麗/史)¶
補申思佺與倭人謁帝帝大喜賚予甚稠勅令觀覽宮¶
殿既而又使徧觀燕京萬壽山玉殿與諸城闕(同/上)¶
<pb:KR2k0036_WYG_032-6b>¶
補忠烈王二十三年春正月王與公主世子侍宴萬嵗¶
山廣寒殿(同/上)¶
補高麗恭愍王遣贊成事李公遂朝元進陳情表公遂¶
竒后外從兄也太子以帝命召公遂上廣寒殿指殿額¶
及金玉柱問之公遂對以諷語太子以其言奏帝帝曰¶
朕固知此老賢汝外家唯此一人爾(東國/史畧)¶
原至元二年十二月瀆山大玉海成勅置廣寒殿(元史世/祖紀)¶
原三年四月五山珍御榻成置瓊華島廣寒殿(同/上)¶
<pb:KR2k0036_WYG_032-7a>¶
原四年九月作玉殿於廣寒殿中(同/上)¶
原十年三月帝御廣寒殿遣攝太尉中書右丞相安圖¶
授皇后恭吉哩氏玉册玉寶遣攝大尉同知樞密院事¶
巴延授皇太子真金玉册金寶(同上也按安圖滿州語/山陽  舊作安童巴延)¶
(滿州語富也舊作/伯顔今俱譯改)¶
原今御用監院中有小亭亭内一玉釭色青碧間以黒¶
暈白章體質頗潤刻作雲濤蛟龍海馬諸形第鏤刻有¶
痕未經細琢耳口面隨其勢為高低延袤如荷葉様中¶
<pb:KR2k0036_WYG_032-7b>¶
有積水外以朱闌障之想即元時廣寒殿中物也(燕都遊/覽志)¶
(原徐世隆廣寒殿上梁文之析木星躔臨士馬雄强之/地瓊華仙島營帝王遊豫  宮葢因前代規模便有内)¶
(都氣象金臺南峙玉泉西流北襟山勢真龍虎之區東/帶海濤盡魚鹽之國控河朔上流之上居今日中原之)¶
(中是宜均貢賦於四方定龜鼎於億載況朝覲必有接/見之所凡宫室本非逸樂而為皇帝功塞兩間德光五)¶
(葉明俊德以親九族脩文德而來逺人以至治不世出/之英姿舉累朝未暇行之令典既嚴先廟當備行宮念)¶
(人疲飛輓而尚未全蘇雖躬在暴露而不自為苦逮至/干戈之載戢始令棟宇之量修壯未央而襲秦風鄙蕭)¶
(相重威之設葺九成而損隋制慕唐皇去泰之心即廣/寒之廢基應清暑之故事敬涓榖旦爰舉栢梁敢陳工)¶
(誦之言庸代子來之詠伏願上梁之後一人有慶萬壽/無疆地儀厚配於長秋天位普臨於諸夏青宫朱邸煜)¶
<pb:KR2k0036_WYG_032-8a>¶
(煜相輝玉葉金枝緜緜不絶鸞臺鳯閣咸登柱石之臣/象郡雞林永作藩維之守國無撓棟民悉奠居延及魚)¶
(鳥之微生亦遂池臺之同樂寒元文類為樓萬嵗鼇峯/補劉彦昺燕城懷古詩  廣  宫殿玉)¶
(壓九州番國梵僧青鼠帽天魔宫女綵龍舟鈎陳蒼闕/山南拱太液紅橋水北流惟有蘆溝溝上月年年鴻雁)¶
(不勝秋洛春雨齋集/原果囉  納延宮詞)　(廣寒宫殿近瑤池千樹長楊緑/)¶
(影齊報道夜來新雨過御溝春水已平堤宇金臺集色/原周憲王元宫詞  月宫小殿賞中秋玉  銀蟾素)¶
(浮宫裏猶思舊風俗鷓鴣/長笛序梁州  誠齋新録)¶
原仁智殿在山之半三間高三十尺金露亭在廣寒殿¶
東其制圓九柱高二十四尺尖頂上置琉璃珠亭後有¶
<pb:KR2k0036_WYG_032-8b>¶
銅幡竿玉虹亭在廣寒西制度同金露方壺亭在荷葉¶
殿後高三十尺重屋八面重屋無梯自金露亭前複道¶
登焉又曰線珠亭瀛洲亭在温石浴室後制度同方壺¶
玉虹亭前仍有登重屋複道亦曰線珠亭荷葉殿在方¶
壺前仁智西北三間高三十尺方頂中置琉璃珠温石¶
浴室在瀛洲前仁智西北三間高二十三尺方頂中置¶
塗金寶瓶圜亭又曰臙粉亭在荷葉稍西葢后妃添粧¶
之所也八面(輟耕/録)¶
<pb:KR2k0036_WYG_032-9a>¶
(原張可久一半兒詞舟花邊嬌月静粧樓葉底滄波泠/翠溝池上好風間御  可憐秋一半兒芙蓉一半兒栁)¶
(樂小山/  府)¶
原方壺殿右為吕公洞洞上數十步為金露殿由東而¶
上為玉虹殿前有石巖如屋繞層欄登廣寒殿内列二¶
十四楹出為露臺繞以白石闌道旁有鐵竿數丈上置¶
金胡蘆三引鐵鍊以繫之乃金章宗所立以鎮其下龍¶
潭(大都宫/殿考)¶
原介福殿在仁智東差北三間東西四十一尺高二十¶
<pb:KR2k0036_WYG_032-9b>¶
五尺延和殿在仁智西北制度如介福馬湩室在介福¶
前三間牧人之室在延和前三間庖室在馬湩前東浴¶
室更衣殿在山東平地三間兩夾(輟耕/録)¶
　　(臣/)等謹按至元二十一年七月壬申造温石浴室¶
　　及更衣殿見元史世祖紀¶
原太液池在大内西周回若千里植芙蓉(輟耕/録)¶
原皇帝御極之初即命兩丞相與儒臣一月三進講於¶
是益優禮講官既賜酒饌又以高年疲於步趨也命皆¶
<pb:KR2k0036_WYG_032-10a>¶
得乘舟太液池徑西苑以歸(安雅/堂集)¶
原己酉仲秋之夜武宗與諸嬪妃泛月於禁苑太液池¶
中月色射波池光映天緑荷含香魚鳥羣集於是畫鷁¶
中流蓮舟夾持往來便捷帝乃開宴張樂令宫女披羅¶
曵縠前為八展舞歌賀新涼一曲(元掖/庭記)¶
(原長春真人浴於東溪越二日天大雷雨太液池岸北/水入東湖聲聞數里魚龞盡去池遂涸而北口高岸亦)¶
(崩真人嘆曰山其摧乎池其涸乎吾將/與之俱乎遂卒  元風慶會圖文説)¶
　　(臣/)等謹按元世祖曽命邱處機居太液池之萬安¶
<pb:KR2k0036_WYG_032-10b>¶
　　宫詳郊西白雲觀條下¶
(原陳孚太液池詩去一鏡拭開秋萬頃碧天倒浸琉璃/影寒飈夜捲雪波  貝闕珠宫黛光冷三千歌棹搖緑)¶
(烟濕鬟吹墮黄金蟬琪樹颼颼紅鯉躍衮龍正宴瑤池/仙  觀光集)¶
(原果囉洛納延宫詞召太液池頭新月生瑤階最喜晩/來晴貴人忽被西宫  騎得驊騮欵欵行  金臺集)¶
(原薩都拉宫詞過清夜宫車出上陽紫衣小隊兩三行/石闌干外銀燈  照見芙蓉葉上霜  薩天錫詩集)¶
(原王䝉宫詞三南風吹㫁采蓮歌夜雨新添太液/波水殿雲廊  十六不知何處月明多  國雅)¶
　　朱彝尊原按是詩諸書皆作王䝉獨郎氏七修類¶
　　稿謂是王旬作旬字子宣詩中月明字作晩涼¶
<pb:KR2k0036_WYG_032-11a>¶
(原周憲王元宫詞尺合香殿倚翠峯頭太液波澄暑雨/收兩岸垂楊千百  荷花深處戲龍舟  海子東頭暗)¶
(緑槐碧波新漲浩無涯瑞蓮花落巡/遊少白首宫人掃殿堦  誠齋新録)¶
原儀天殿在池中圓坻上當萬壽山十一楹高三十五¶
尺圍七十尺重簷圓葢頂圓臺址甃以文石藉以花茵¶
中設御榻周闢瑣窗東西門各一間西北厠堂一間臺¶
西向列甃塼龕以居宿衛之士東為木橋長一百二十¶
尺濶二十二尺通大内之夾垣西為木弔橋長四百七¶
十尺濶如東橋中闕之立柱架梁於二舟以當其空至¶
<pb:KR2k0036_WYG_032-11b>¶
車駕行幸上都留守官則移舟㫁橋以禁往來是橋通¶
興聖宫前之夾垣後有白玉石橋乃萬壽山之道也犀¶
山臺在儀天殿前水中上植木芍藥(輟耕/録)¶
　　(臣/)等謹按元儀天殿明更名曰承光甫田集承光¶
　　殿在太液池上一名圓殿明宫殿額名嘉靖三十¶
　　一年更名乾光¶
本朝仍曰承光殿¶
　　又按元儀天殿西木弔橋在萬壽山之南興聖宫¶
<pb:KR2k0036_WYG_032-12a>¶
　　之東瓊華島之北見析津志犀山臺一名犀牛臺¶
　　見圖經志書¶
補帝御萬嵗山圓殿察罕入謝帝曰白雲病愈耶帝賜¶
茵以坐顧李孟曰知止不辱今見其人(元史/本傳)¶
(原周憲王元宫詞㜮地寒不種芙蓉樹土厚宜栽括子/松清曉内官呼綵  各宫分賜牡丹叢  誠齋新録)¶
原御苑在隆福宫西后妃多居焉香殿在石假山上三¶
間兩夾二間柱廊三間龜頭屋三間丹楹瑣窗間金藻¶
繪玉石礎琉璃瓦殿後有石臺山後闢紅門門外有侍¶
<pb:KR2k0036_WYG_032-12b>¶
女之室二所皆南向並立又後直紅門並立紅門三三¶
門之外有太子鄂爾多荷葉殿二在香殿左右各三間¶
圓殿在山前圓頂上置塗金寶珠重簷後有流杯池池¶
東西流水圓亭二圓殿有廡以連之歇山殿在圓殿前¶
五間柱廊二各三間東西亭二在歇山後左右十字脊¶
東西水心亭在歇山殿池中直東西亭之南九柱重簷¶
亭之後各有侍女房三所所為三間東房西向西房東¶
向前闢紅門三門内立石以屏内外外築四垣以周之¶
<pb:KR2k0036_WYG_032-13a>¶
池引金水注焉棕毛殿在假山東偏三間後鹿頂殿三¶
間前啟紅門立垣以區分之儀鑾局在三紅門外西南¶
隅正屋三間東西屋三間前開一門(輟耕/録)¶
　　(臣/)等謹按石假山明圖經志書稱小山子韓雍賜¶
　　遊西苑記稱賽蓬萊¶
本朝詹事高士竒金鼇退食筆記謂兔園山在瀛臺之¶
　　西殿曰清虚池邊多立竒石曰小蓬萊皆此地也¶
　　今廢¶
<pb:KR2k0036_WYG_032-13b>¶
原苑西有翠殿又有花亭毬閣金殿前有野果名紅姑¶
娘外垂絳囊中空如桃子如丹朱苑外重繞長廡廡後¶
出内牆東連海子以接厚載門門上建高閣東百步有¶
觀臺臺旁有雪栁萬株(大都宫/殿考)¶
原至元二十三年侍御史程文海奉命搜賢江南世祖¶
諭之曰此行必致葉李來李既至京師召見披香殿勞¶
問卿逺來良苦賜坐賜宴(元史/本傳)¶
原至治元年四月造象駕金脊殿(元史英/宗紀)¶
<pb:KR2k0036_WYG_032-14a>¶
原泰定元年八月作中宫金脊殿(元史泰/定帝紀)¶
原皇后鴻吉哩氏居坤德殿終日端坐未嘗妄踰戸閾¶
(輟耕/録)¶
原至正十三年十月撤世祖所立壇殿改建廂宇(元史順/帝紀)¶
原十四年四月皇太子徙居宸德殿命有司修葺之(同/上)¶
原泰定元年十二月新作棕殿成二年閏正月作棕毛¶
殿(元史泰/定帝紀)¶
(原釋來復燕京雜詠急錦貂公子躍龍媒不怕金吾夜/漏催阿剌聲高檀板  棕毛别殿宴春回  蒲庵集)¶
<pb:KR2k0036_WYG_032-14b>¶
(原周憲王元宮詞壽棕殿巍巍西内中御筵簫鼓奏薫/風諸王駙馬咸稱  滿酌葡萄獻玉鍾  誠齋新録)¶
原棕殿少西出掖門為慈仁殿又後苑中為金殿四外¶
盡植牡丹百餘本高可五尺(大都宫/殿考)¶
(原周憲王元宫詞重東風吹綻牡丹芽漠漠輕陰䕶碧/紗向曉内園春色  滿欄清露濕桃花  穀雨天時尚)¶
(薄寒梨花開謝杏花殘内園張葢三/宫宴細樂喧闐賞牡丹  誠齋新録)¶
補至正八年永寧禪師入覲説法於龍光殿(續文獻/通考)¶
　　朱昆田原按龍光殿輟耕録不載見王氏禁扁又¶
　　有慈仁慈德二殿注云三殿並巴延鄂爾多考元¶
<pb:KR2k0036_WYG_032-15a>¶
　　史太祖后妃有四鄂爾多四十餘人世祖鄂爾多¶
　　四武宗鄂爾多一葢后妃分居之地也¶
補至正二年七月丁亥帝御慈仁殿拂郎國進天馬庚¶
寅自龍光殿勅周朗貎以為圖壬辰圖成翰林學士承¶
㫖庫庫傳㫖命掲徯斯為贊(圭齋/集)¶
(補丁鶴年題拂郎天馬圖詩㫁春明立仗氣如山顧盼/俄空十二閑一去瑤池消息  西風吹影落人間  海)¶
(巢/集)¶
原元肇建内殿制度精巧題頭刻螭形以檀香為之螭¶
<pb:KR2k0036_WYG_032-15b>¶
頭向外口中銜珠下垂珠皆五色用綵金絲貫串負柱¶
融滚霞紗為猊怒目張牙有欲動之狀瓦滑琉璃與天¶
一色朱砂塗壁務窮一時之麗殿上設水晶簾堦琢龜¶
文繞以曲檻檻與階皆白玉石為之又有紫檀殿以紫¶
檀香木為之光天玉德七寶瑤光通雲凝翠廣寒等殿¶
不能一一數也大内有德壽宫興聖宫翠華宫擇勝宫¶
連天樓紅鸞殿入霄殿五華殿又有迎涼之所曰清林¶
閣旁上二亭東曰松聲西曰竹風又有温室曰春熙堂¶
<pb:KR2k0036_WYG_032-16a>¶
曰九引臺者七夕乞巧之所也曰刺繡亭緝衮堂者冬¶
至候日之所也九龍墀延香亭春時宫女傳杯於此拱¶
璧亭又名夜光亭探芳徑旁為逍遙市又有集賢臺集¶
寶臺眺逺閣留連館萬年宫並在禁苑(元掖/庭記)¶
原元至正十四年順帝制龍舟於内苑其船式長一百¶
二十尺廣二十尺用水手二十四人皆衣金紫自後宫¶
至前宫山下海子内往來遊戲行時龍首眼口爪尾皆¶
動又自制宫漏高六七寸廣半之造木為匱藏壺其中¶
<pb:KR2k0036_WYG_032-16b>¶
運水上下匱上設三聖殿匱腰立玉女捧時刻籌時至¶
輒浮水而上左右二金甲神一懸鐘一懸鉦夜則神人¶
自能按更而擊無分毫差鳴鐘鉦時獅鳯在側者皆自¶
翔舞匱之東西有日月宫飛仙六人立宫前遇子午時¶
自能耦進度仙橋逹三聖殿復退立如前其精巧絶出¶
人意皆前所未有(續資治/通鑑)¶
原順帝荒於遊宴以宫女三聖奴妙樂奴文殊奴等一¶
十六人按舞名十六天魔首垂髮數辮戴象牙佛冠身¶
<pb:KR2k0036_WYG_032-17a>¶
披纓絡大紅銷金長短裙金雜襖雲肩合袖天衣綬帶¶
鞵韈各執噶布喇婉之器内一人執鈴杵奏樂又宫女¶
一十一人練槌髻勒帕常服或用唐帽窄衫所奏樂用¶
龍笛頭管小鼓筝琵琶笙胡琴響板拍拍以宦者察罕¶
岱布哈管領遇宫中讚佛則按舞奏樂宫官授秘密戒¶
者得入餘不得預(元史螄按噶布喇婉梵語盛水執舞/之螺  也舊作加巴剌般察罕䝉古)¶
(語白色也岱有也布哈義見前/舊作長安迭不花今俱譯改)¶
原天魔舞唐時樂王建宫詞十六天魔舞袖長不始元¶
<pb:KR2k0036_WYG_032-17b>¶
末也(少室山/房筆叢)¶
(原張翥宫中舞隊詞六鑿海行龍舸憑山起鵠臺天池/神馬出月殿舞鸞來  合妖氛静羣生壽域開吾皇樂)¶
(民樂願上萬年杯回十六天魔女分行錦繡圜千花織/步障百寶帖仙衣  雪紛難定行雲不肯歸舞心挑轉)¶
(急一一欲空飛香白玉琱釵燕黄金鑿歩蓮簫吹鳯臺/女花獻蘂宫仙  霧團銀燭歌雲撲錦筵請將供奉曲)¶
(同賀太平年曲蜕庵集法曲曼聲長瓔絡垂衣稱艷妝/原張昱輦下    西天)¶
(大宴殿中歌舞上華嚴海會慶君王曲西方舞女最娉/婷玉手曇花滿把青舞唱天魔供奉  君王長在月宫)¶
(聴嵗爐香夾道湧祥風梵輦遊城女樂從拜望綵樓呼/萬  柘黄袍在半天中  張光弼詩集)¶
(原楊維楨詩歇十六天魔教已成背番蓮掌苦嫌生夜/深不管排場  尚向燈前踏影行  復古詩集)¶
<pb:KR2k0036_WYG_032-18a>¶
(原釋來復燕京雜咏譜鴨綠微生太液波芙蓉楊栁受/風多日長供奉傳新  教舞夭魔隊子歌  蒲庵集)¶
(原周憲王元宫詞曲背番蓮掌舞天魔二八華年賽月/娥本是河西參佛  把來宫苑席前歌  按舞嬋娟十)¶
(六人内園樂部每承恩纒頭例是宫中賞妙樂文殊錦/最新  隊裏惟誇三聖奴清歌妙舞世間無御前供奉)¶
(䝉深寵賜得西洋塔納珠髽誠齋新録金繡雲肩翠玉/原楊子器元宫詞  練槌  髻紫頭繩)¶
(纓學舞天魔纔擺隊長安又領接番僧錦栁塘遺稿生/補葉之藩天魔詩  高戴牙冠翠袖長  纒珠絡艷)¶
(香新翻十六夭魔舞閒倚三千月殿粧曽是宴安懷鴆/毒祇縁秘密失苞桑翠華零落知何處月暗塵昏到應)¶
(昌瞿艾齋集舞歌/原  佑天魔)　(承平日久寰宇泰選伎徴歌皆絶/)¶
(代教坊不進胡旋女内庭自試天魔隊天魔隊子呈新/番似佛非佛蠻非蠻司徒初傳秘密法世外有樂超人)¶
<pb:KR2k0036_WYG_032-18b>¶
(間真珠纓絡黄金縷十六妖娥出禁籞滿圍香玉逞腰/肢一派歌雲隨掌股飄飄初似雪回風宛轉還同鷹遵)¶
(渚桂香滿殿步月妃花雨飛空降天女瑤池日出會蟠/桃普陀烟消觀鸚鵡新聲不與塵俗同絶技頗動君王)¶
(覩重瞳一笑天顔春賜錦捐金傾内府中書右相内臺/丞袖無諌章有曲譜天魔舞筵宴開駝峯馬乳胡羊胎)¶
(水晶之盤素鱗出玳瑁之席天鵝擡彈胡琴哈哈迴吹/胡笳阿牢來羣臣競獻葡萄杯山呼萬嵗聲如雷天魔)¶
(舞不知危高麗女六宫妃西番僧萬乘師回紇種類皆/台司漢人迴避南人疑天魔舞樂極悲察罕死博囉歸)¶
(鐵騎驟金刀揮九重城闕烟塵飛一榻之外無可依天/魔舞將奈何多蔵金叵羅急駕白槖駝陰山之北逃干)¶
(戈色同上作按博囉䝉古語/青  也舊  孛羅今譯改)¶
原世祖至元七年以帝師帕克斯巴之言於大明殿御¶
<pb:KR2k0036_WYG_032-19a>¶
座上置白傘葢一頂用素段泥金書梵字於其上謂鎮¶
伏邪魔䕶安國利自後每嵗二月十五日於大殿啟建¶
白傘葢佛事與衆祓除不祥中書移文樞密院八衛撥¶
傘鼓手一百二十人殿後軍甲馬五百人擡舁監壇漢¶
闗聖神轎軍及雜用五百人宣政院所轄宫寺三百六¶
十所掌供應佛像壇面幢幡寶葢車鼓頭旗三百六十¶
壇每壇擎執擡舁二十六人鈸鼓僧一十二人大都路¶
掌供各色金門大社一百二十隊教坊司雲和署掌大¶
<pb:KR2k0036_WYG_032-19b>¶
樂鼓板杖鼓篳篥龍笛琵琶筝七色凡四百人興和署¶
掌妓女雜扮隊戲一百五十人祥和署掌雜把戲男女¶
一百五十人儀鳯司掌漢人回回河西三色細樂每色¶
各三隊凡三百二十四人凡執役者皆官給鎧甲袍服¶
器仗俱以鮮麗整齊為尚珠玉錦繡裝束竒巧首尾排¶
列三十餘里都城士女聚觀禮部官㸃視諸色隊仗刑¶
部官巡綽喧閙樞密院官分守城門而中書省官一員¶
總督視之先二日於西鎮國寺迎太子遊四門舁高塑¶
<pb:KR2k0036_WYG_032-20a>¶
像具儀仗入城十四日帝師率梵僧五百人於大明殿¶
内建佛事至十五日恭請傘葢於御座奉置寶輿諸儀¶
衛隊仗立於殿前諸色社直暨諸壇面列於崇天門外¶
迎引出宫至慶壽寺具素食食罷起行從西宫門外垣¶
海子南岸入厚載紅門由東華門過延春門而西帝及¶
后妃宫主於玉德殿門外搭金脊吾殿綵樓而觀覽焉¶
及諸隊仗社直送金傘還宫復恭置御榻上帝師僧衆¶
作佛事至十六日罷散嵗以為常謂之遊皇城(元史克/按帕)¶
<pb:KR2k0036_WYG_032-20b>¶
(斯巴唐古特語聖也/舊作八思巴今譯改)¶
(補袁桷皇城曲誦堂堂瞿雲生王宫幼年夙悟它心通/梵書未覩口已  底用城闕窮西東淨居老人幻竟異)¶
(故作恐怖生愁容世間習妄了莫喻要以神化開盲聾/嵗時相仍作游事皇城集隊喧憧憧吹螺擊鼓雜部伎)¶
(千優百戲羣追從寶車瑰竒耀晴日舞馬裝轡搖玲瓏/紅衣飄裾火山聳白傘撑空雲葉叢王官跪酒頭叩地)¶
(朱輪獨坐顔酡烘蚩氓聚觀汗揮雨士女簇坐脣搖風/人生有身要有患百嵗會盡顔誰童西方之國道里通)¶
(至今生老病死與世/同  清容居士集)¶
原至元二十七年十二月命帝師西僧遞作佛事於萬¶
嵗山厚載門英宗即位之初作佛事於寶慈殿六月修¶
<pb:KR2k0036_WYG_032-21a>¶
佛事於萬壽山十月作佛事於文德殿十一月作佛事¶
於光天殿十二月鑄銅為佛像置玉德殿是月作延春¶
閣後殿修秘密佛事至治元年正月復修佛事於文德¶
殿五月修佛事於大安閣十月修佛事於大内泰定帝¶
即位初修佛事於大明殿泰定元年正月命僧諷西番¶
經於光天殿四月修佛事於壽昌殿六月修黒雅滿逹¶
噶佛事於水晶殿帝受佛戒於帝師十月命帝師作佛¶
事於延春閣二年二月命西僧作燒壇佛事於延華閣¶
<pb:KR2k0036_WYG_032-21b>¶
三年二月修佛事厭雷於崇天門七月皇后受雅滿逹¶
噶戒於水晶殿九月帝師還京修灑淨佛事於大明興¶
聖隆福三宫致和元年三月帝御興聖殿受無量壽佛¶
戒於帝師天厯元年分命諸僧於大明殿延春閣興聖¶
宫隆福宫萬嵗山作佛事又命高昌僧作佛事於寶慈¶
殿西僧百人作佛事於徽猷閣二年五月作佛事於玉¶
德殿九月作佛事於大明殿興聖隆福諸宫至順元年¶
四月朔命西僧作佛事於仁智殿於是日始至十二月¶
<pb:KR2k0036_WYG_032-22a>¶
終罷十二月命西僧於興聖光天宫十六所作佛事二¶
年五月命西僧於萬嵗山作佛事十月命西僧作佛事¶
於興聖宫三年七月命僧於鐵幡竿修佛事至正七年¶
二月興聖宫作佛事(元史也按雅滿逹噶梵語怖畏/金剛  舊作雅蠻荅哥今譯改)¶
　　(臣/)等謹按禁扁載大安閣水晶殿俱在上都元史¶
　　世祖紀至元二年建大安閣於上都八月十一日¶
　　上都大安閣成葢擬於大都之正殿元文宗成宗¶
　　即位皆在大安閣其地並是上都考析津志每年¶
<pb:KR2k0036_WYG_032-22b>¶
　　四月駕幸上都至八月内或九月初始還大都泰¶
　　定紀元年四月幸上都八月至自上都而水晶殿¶
　　修佛事在六月三年二月幸上都九月始至自上¶
　　都而受戒水晶殿在七月是知殿屬上都與日下¶
　　無涉朱彝尊原書採綴於此誤矣¶
(原張昱輦下曲樂守内番僧日念吽御前酒肉按時供/組鈴扇鼔諸天  知在龍宫第幾重  張光弼詩集)¶
(原張可久閲金經曲小水月觀音相海雲獅子牀講下/飛花古樹蒼涼紫檀  殿香天仙降對騎金鳯凰  小)¶
(山樂/府)¶
<pb:KR2k0036_WYG_032-23a>¶
原元甲寅年開科取士九成殿上芝生(同/上)¶
原至正十三年正月重建穆清閣(元史順/帝紀)¶
　　(臣/)等謹按穆清閣禁扁注在上都析津志至正年¶
　　間新葢穆清閣與大安相對則是閣屬上都無疑¶
　　朱彝尊原書誤入耳¶
原庫曰廣源曰寶源曰綺源曰賦源曰廣貯曰生料曰¶
財用曰輔用曰器備曰收支曰平盈曰壽武曰利器曰¶
廣勝曰資乘曰内蔵曰左蔵曰右蔵曰御帶曰異珍曰¶
<pb:KR2k0036_WYG_032-23b>¶
資成曰資用曰法物曰儀從曰中興武功曰承天宣恵¶
曰廣樂曰福寧曰奉宸曰廣禧曰蔵珍曰文成曰供需¶
曰備用曰尚用曰豐衍曰藝林曰資善曰永需(禁/扁)¶
原大德初廣源庫官售雜物有靈璧小峯長僅六寸高¶
半之玲瓏秀潤所謂卧沙水道展摺胡桃紋皆具於峯¶
之頂有白石正圓瑩然如玉徽宗御題八小字於傍曰¶
山高月小水落石出畧無雕琢之迹真竒物也(澄懷/録)¶
原萬億庫有舊牌絛七千餘條(元史僧格傳也按僧格/唐古特語獅  舊作桑)¶
<pb:KR2k0036_WYG_032-24a>¶
(哥今/譯改)¶
　　(臣/)等謹按元萬億庫有世祖御座見析津志¶
原壽武庫副使高昌額森布哈君有異石其大三寸色¶
正碧上有白紋有神人戴笠跨驢白氣上貫氣中雙龍¶
摩空而飛(説學集前按額森䝉古語平安也布/哈義見  舊作野仙普化今譯改)¶
原尚食局進御麥麵其磨在樓上於樓下設機軸以旋¶
之驢畜之蹂踐人役之往來皆不能及且無塵土臭穢¶
所侵乃巧工瞿氏造焉(輟耕/録)¶
<pb:KR2k0036_WYG_032-24b>¶
原世祖至元十四年八月詔建太廟於大都十六年八¶
月以江南所獲玉爵及坫凡四十九事納於太廟(元史祭/祀志)¶
原至大二年春正月以受尊號謝太廟為親祀之始(同/上)¶
原太常請浚太廟庭中井或以嵗君所直欲止其役齊¶
履謙曰國家以四海為家嵗君豈專在是(元史/本傳)¶
原少府為諸王昌通建宅於太廟南田忠良往仆其柱¶
少府奏之帝問忠良對曰太廟前豈諸王建宅所耶帝¶
曰卿言是也又奏曰太廟前無馳道非禮也即勅中書¶
<pb:KR2k0036_WYG_032-25a>¶
闢道(元史本傳舊按昌唐古特語酒/也通飲也  作昌童今譯改)¶
　　(臣/)等謹按元仁宗至治元年詔議増廣廟制三年¶
　　别建大殿於舊廟之前用舊廟為寢殿建大次殿¶
　　三間於宫城之西北東西櫺星門亦南徙見元史¶
　　祭祀志¶
原門外馳道抵齊化門之通衢(元/史)¶
　　(臣/)等謹按元廟制東西南開櫺星三門外馳道抵¶
　　齊化門見元史祭祀志¶
<pb:KR2k0036_WYG_032-25b>¶
原神御殿舊稱影堂所奉祖宗御容皆紋綺局織錦為¶
之(元史祭/祀志)¶
原阿爾尼格善畫塑及鑄金為像凡兩京寺觀之像皆¶
出其手原廟列聖御容織錦為之圖畫弗及也(元史本/傳  按)¶
(阿爾䝉古語花紋也尼格一/數也舊作阿尼哥今譯改)¶
原影堂所在世祖帝后大聖壽萬安寺裕宗帝后亦在¶
焉順宗帝后大普慶寺仁宗帝后亦在焉成宗帝后大¶
夭壽萬寧寺武宗及二后大崇恩福元寺為東西二殿¶
<pb:KR2k0036_WYG_032-26a>¶
明宗帝后大天源延聖寺英聖帝后大永福寺伊克皇¶
后大䕶國仁皇寺殿皆制名以冠之世祖曰元壽昭睿¶
順聖皇后曰睿壽諾爾布皇后曰懿壽裕宗曰明壽成¶
宗曰廣壽順宗曰衍壽武宗曰仁壽文獻昭聖皇后曰¶
昭壽仁宗曰文壽英宗曰宣壽明宗曰景壽(元史祭祀/志  按伊)¶
(克䝉古語大也舊作也可諾爾布唐/古特語財也舊作南必今俱譯改)¶
原至正戊申九月有一餓鴟鳴端明殿上帝命善射者¶
射之終莫能中俄常遇春等統兵至栁林去元京甚近¶
<pb:KR2k0036_WYG_032-26b>¶
帝召文武百官軍民議戰守之計遲明會議端明殿及¶
開門忽有二狐自殿上出帝嘆且泣曰宫禁嚴密此物¶
何由至此殆天所以告朕朕其可留哉即命北狩(草木/子)¶
補南麗正門内曰千步廊可七百歩建櫺星門門建蕭¶
牆周迴可二十里俗呼紅門闌馬牆門内數十步許有¶
河河上建白石橋三座名周橋皆琢龍鳯祥雲明瑩如¶
玉橋下有四白石龍擎戴水中甚壯遶橋盡高栁鬱鬱¶
萬株逺與内城西宫海子相望度橋可二百步為崇天¶
<pb:KR2k0036_WYG_032-27a>¶
門門分為五總建闕樓其上翼為迴廊低連兩觀觀傍¶
出為十字角樓高下三級兩傍各去午門百餘步有掖¶
門皆崇高閣内城廣可六七里方布四隅隅上皆建十¶
字角樓其左有門為東華右為西華由午門内可數十¶
步為大明門仍傍建掖門繞為長廡中抱丹墀之半左¶
右有文武樓樓與廡相連正中為大明殿殿基高可十¶
尺前為殿陛納為三級繞以龍鳯白石闌闌下每楯壓¶
以鼇頭虚出闌外四繞於殿殿楹四向皆方柱大可五¶
<pb:KR2k0036_WYG_032-27b>¶
六尺飾以起花金龍雲楹下皆白石龍雲花頂高可四¶
尺楹上分間仰為鹿頂斗拱攢頂中盤黄金雙龍四面¶
皆緑金紅瑣窗間貼金鋪中設山字玲瓏金紅屏臺臺¶
上置金龍牀兩傍有二毛皮伏虎機動如生殿右連為¶
主廊十二楹四周金紅瑣窗連建後宫廣可三十步深¶
入半之不顯楹架四壁高曠通用絹素冒之畫以龍鳯¶
中設金屏障障後即寢宫深止十尺俗呼為挐頭殿龍¶
牀品列為三亦頗渾樸殿前宫東西仍相向為寢宫中¶
<pb:KR2k0036_WYG_032-28a>¶
仍設金紅小屏牀上仰皆實如方隅綴以綵雲金龍鳯¶
通壁皆冒絹素畫以金碧山水壁間每有小雙扉内貯¶
裳衣前皆金紅推窗間貼金花夾以玉板明花油紙外¶
籠黄油絹幕至冬則代以油皮内寢屏障重覆帷幄而¶
褁以銀鼠席地皆編細簟上加紅黄厚氊重覆茸單至¶
寢處牀座每用裀褥必重數疊然後上葢納竒錫再加¶
金花貼薫異香始邀臨幸宫後連抱長廡以通前門前¶
繞金紅闌檻盡列花卉以處妃嬪而每院間必建三楹¶
<pb:KR2k0036_WYG_032-28b>¶
東西向為牀壁間亦用絹素冒之畫以丹青廡後横亘¶
長道中為延春宫丹墀皆植青松即萬年枝也門廡殿¶
制大畧如前甃地皆用濬州花板石甃之磨以核桃光¶
彩若鏡中置玉臺牀前設金酒海四列金紅小連牀其¶
上為延春閣梯級由東隅而升長短凡三折而後登雖¶
至幽暗闌楯皆塗黄金龍雲冒以丹青絹素上仰亦皆¶
拱為攢頂中盤金龍四周皆繞金珠瑣窗窗外繞䕶金¶
紅闌干凭望至為雄傑宫後仍為主廊后宫寢宫大畧¶
<pb:KR2k0036_WYG_032-29a>¶
如前廊東有文思小殿西有紫檀小殿後東有玉德殿¶
殿楹栱皆貼白玉龍雲花片中設白玉金花山字屏臺¶
上置玉牀又東為宣文殿旁有秘密室西有鹿頂小殿¶
前後散為便門高下分引而入彩闌翠閣間植花卉松¶
檜與别殿異飛甍凡數座又後為清寧宫宫制大畧亦¶
如前宫後引抱長廡逺連延春宫其中皆以處嬖幸也¶
外䕶金紅闌各植花卉異石又後重繞長廡前虚御道¶
再䕶雕闌又以處嬪嬙也又後為厚載門上建高閣環¶
<pb:KR2k0036_WYG_032-29b>¶
以飛橋舞臺於前回闌引翼每幸閣上天魔歌舞於臺¶
繁吹導之自飛橋而升市人聞之如在霄漢臺東百步¶
有觀星臺臺旁有雪栁萬株甚雅臺西為内浴室有小¶
殿在前由浴室西出内城臨海子海廣可五六里駕飛¶
橋於海中西渡半起瀛洲圓殿環為石城圈門散作洲¶
島拱門以便龍舟往來由瀛洲殿後北引長橋上萬嵗¶
山高可數十丈皆竒石因形勢為岩岳前拱石門三座¶
面直瀛洲東臨太液池西北皆俯瞰海子由三門分道¶
<pb:KR2k0036_WYG_032-30a>¶
東西而升下有故殿基金主圍棊石臺盤山半有方壺¶
殿四通左右之路幽芳翠草紛紛與松檜茂樹蔭暎上¶
下隠然仙島少西為吕公洞尤為幽䆳洞上數十歩為¶
金露殿由東而上為玊虹殿殿前有石巖如屋每設宴¶
必温酒其中更衣玉虹金露交馳而繞層闌登廣寒殿¶
殿皆繞金珠瑣窗綴以金鋪内外有一十二楹皆繞刻¶
龍雲塗以黄金左右後三面則用香木鑿為祥雲數千¶
萬片擁結於頂仍盤金龍殿有間玉金花玲瓏屏臺牀¶
<pb:KR2k0036_WYG_032-30b>¶
四列金紅連椅前置螺甸酒桌高架金酒海窗外出為¶
露臺繞以白石花闌旁有鐵竿數丈上置金葫蘆三引¶
鐵練以繫之乃金章宗所立以鎮其下龍潭凭闌四望¶
空濶前瞻瀛洲橋與三宫臺殿金碧流輝後顧西山雲¶
氣與城闕翠華高下而海波迤迴天宇低沉欲不謂之¶
清虚之府不可也山左數十歩萬栁中有浴室前有小¶
殿由殿後左右而入為室凡九皆極明透交為窟穴至¶
迷所出路中穴有盤龍卬首而吐吞一丸於上注以温¶
<pb:KR2k0036_WYG_032-31a>¶
泉九室交湧香霧從龍口中出竒巧莫辨自瀛洲西渡¶
飛橋上回闌巡紅牆而西則為明仁宫沿海子𨗳金水¶
河步邃河南行為西前苑苑前有新殿半臨邃河河流¶
引自瀛洲西邃地而繞延華閣閣後逹於興聖宫復邃¶
地西折咊&KR2291;後老宫而出抱前苑復東下於海約逺三¶
四里龍舟大者長可十丈繞設紅綵闌前起龍頭機發¶
五竅皆通餘船三五亦自竒巧引挽遊幸或隠或出已¶
覺忘身況論其他哉新殿後有水晶二圓殿起於水中¶
<pb:KR2k0036_WYG_032-31b>¶
通用玻璃飾日光回彩宛若水宫中建長橋逺引修衢¶
而入嘉禧殿橋旁對立二石高可二丈濶止尺餘金綵¶
光芒利鋒如斵度橋步萬花入懿德殿主廊寢宫亦如¶
前制乃建都之初基也由殿後出掖門皆叢林中起小¶
山高五十丈分東西延緣而升皆疊怪石間植異木雜¶
以幽芳自頂繞注飛泉岩下穴為深洞有飛龍噴雨其¶
中前有盤龍相向舉首而吐流泉泉聲夾道交走泠然¶
清爽仿彿仙島山上復為層臺回闌邃閣高出空中隠¶
<pb:KR2k0036_WYG_032-32a>¶
隠遙接廣寒殿山後仍為寢宫連長廡廡後西繞邃河¶
東流金水亘長街走東北又繞紅牆可二十步許為光¶
天門仍闢左右掖門而繞長廡中為光天殿殿後主廊¶
如前但廊後高起為隆福宫四壁冒以絹素上下畫飛¶
龍舞鳯極為明曠左右後三向皆為寢宫大畧亦如前¶
制宫東有沉香殿西有寶殿長廡四抱與别殿重闌曲¶
折掩映尚多莫名又後為興聖宫丹墀皆萬年枝殿制¶
比大明差小殿東西分道為閣門出繞白石龍鳯闌楯¶
<pb:KR2k0036_WYG_032-32b>¶
闌楯上每柱皆飾翡翠而寘黄金雕鳥獅座中建小直¶
殿引金水繞其下甃以白石東西翼為仙橋四起雕窗¶
中抱綵樓皆為鳯翅飛簷鹿頂層出極為竒巧樓下東¶
西起日月宫金碧㸃綴欲象扶桑滄海之勢壁間來往¶
多便門出入有莫能窮樓後有禮天臺高跨宫上碧瓦¶
飛甍皆非常制盼望上下無不流輝不覺奪目亦不知¶
蓬瀛仙島又果何似也又少東有流杯亭中有白石牀¶
如玉臨流小座散列數多刻石為水獸潛躍其旁塗以¶
<pb:KR2k0036_WYG_032-33a>¶
黄金又皆制水鳥浮杯機動流轉而行勸罰必盡歡洽¶
宛然尚在目中繞河沿流金門翠屏回闌小閤多為鹿¶
頂鳯翅重簷往往於此臨幸又不能悉數而窮其名總¶
引長廡以繞之又少東出便門步邃河上入明仁殿主¶
廊後宫亦如前制後宫為延華閣規制高爽與延春閣¶
相望四向皆臨花苑苑東為端本堂上通冒素紵絲又¶
東有棕毛殿皆用棕毛以代陶瓦少西出掖門為慈仁殿¶
又後苑中有金殿殿楹窗扉皆褁以黄金四外盡植牡¶
<pb:KR2k0036_WYG_032-33b>¶
丹百餘本高可五尺又西有翠殿又有花亭毬閣環以¶
緑牆獸闥緑障魫窗左右分布異卉幽芳參差映帶而¶
玉牀寶座時時如浥流香如見扇影如聞歌聲出户外¶
而若渡雲霄又何異人間天上也金殿前有野果名紅¶
姑娘外垂絳囊中空如桃子如丹珠味甘酸可食盈盈¶
繞砌與翠草同芳亦自可愛苑後重繞長廡廡後出内¶
牆東連海子以接厚載門繞長廡中皆宫娥所處之室¶
後宫約千餘人掌以閹寺給以日飯又何盛也庚申以¶
<pb:KR2k0036_WYG_032-34a>¶
荒淫久廢朝政洪武元年為諸將叛背捐棄宗廟社稷¶
而逃走依西北葢立彼䝉古之國逾年不為所容思庇¶
翁吉喇特氏魯王所封之國以求生即應昌府也府有¶
西江焉庚申心知不可為己因泣數行下未幾以痢疾¶
崩子阿裕爾錫哩逹喇立五日我師奄至阿裕爾錫哩¶
逹喇僅以身免二后阿裕爾錫哩逹喇妻子及三宫妃¶
嬪扈衛諸將軍將帥從官悉俘以還元氏遂滅至是始¶
騐當初指望説生涯死在西江月下之䜟云(故宫遺録/  按納竒)¶
<pb:KR2k0036_WYG_032-34b>¶
(錫䝉古語絨錦也舊作納失失今譯改翁/吉喇特舊作翁吉剌今從八旗姓譜改正)¶
　　(臣/)等謹按蕭洵故宫遺録其中多有與諸書不合¶
　　者如文思紫檀二殿在大明殿東西此云在延春¶
　　閣後玊德殿在清灝門外清灝為延春西廡之門¶
　　此云在延春閣後之東儀天殿此作瀛洲殿廣寒¶
　　殿前大玉海此作金酒海儀天殿西渡飛橋為興¶
　　聖宫此作明仁宫明仁延春閣之西暖殿也嘉禧¶
　　殿在光天殿西其東相對者有壽昌殿此云西前¶
<pb:KR2k0036_WYG_032-35a>¶
　　苑新殿之後而脱載壽昌延華閣在興聖宫後此¶
　　云在明仁後端本堂在興聖殿西廡即舊奎章閣¶
　　也此云在苑東大抵蕭氏毁元宫室不過得諸一¶
　　覽之餘萬户千門紛錯雜出詎能無少疎誤今但¶
　　仍其舊文而以諸書紀載不同者附識於兹以資¶
　　互證至其中字句之訛則据王佐格古要論所載¶
　　元故宫考參校同異為之釐訂如右¶
(原吳節故宫遺録序郎故宫遺録者廬陵蕭洵之所撰/也革命之初任工部  中奉命隨大臣至北平毁元舊)¶
<pb:KR2k0036_WYG_032-35b>¶
(都因得徧閲經歴凡門闕樓臺殿宇之美麗深䆳欄檻/瑣窗屏障金碧之流輝固苑竒花異卉峯石之羅列高)¶
(下曲折以至廣寒秘密之所莫不詳具該載一何盛哉/近古以來未之有也觀此編者如身入千門萬户登金)¶
(馬歴玉階高明華麗雖天上之清都海上之蓬瀛猶不/足以喻其境也洵因宰湖之長興將鏤諸梓而不果遂)¶
(傳於是邦予因館於吕山友人高叔正氏出以示予因/假而録之以遺好竒之士云洪武丙子花朝日松陵生)¶
(吳節伯/度序)¶
　　朱昆田原按虎溪蕭氏故宫遺録一卷絳雲樓書¶
　　目有之王氏格古要論補采入更名大都宫殿考¶
　　且又刪削十之二三非復蕭氏之舊兹從餘姚黄¶
<pb:KR2k0036_WYG_032-36a>¶
　　氏所購山陰祁氏蔵本備録之并附吳伯度序於¶
　　後虎溪因毁故宫特詳其形制有心哉是人惜止¶
　　載宫門以内而大都宫城之制未詳遺蹟遂不可¶
　　考覽古者未免有餘憾也¶
(原宋訥壬子秋過元故宫詩足離宫别館樹森森秋色/荒寒上苑深北塞君臣方駐  中華將帥已離心興隆)¶
(有管鸞笙歇劈正無官玉斧沈落日凭高望燕薊黄金/臺上棘如林  技巧聲淫誤帝聰萬幾誰為代天工國)¶
(中失鹿迷原草城上啼烏落井桐駝鼓聲乾鸞輅逺馬/酮筵罷革囊空不知金宋為殷鑒漫説束皇厯數終)¶
(禁路隨人不忍行臨風立馬倍傷情千年王室山河壯/萬里宫車社稷輕金鼎夔龍興聖殿紫駝部落受降城)¶
<pb:KR2k0036_WYG_032-36b>¶
(憑誰為問天魔女唱得陳宫玉樹聲士萬國朝宗拜紫/宸於今誰望屬車塵名聞少室徴竒  驛㫁高麗進美)¶
(人朝會寶燈沈轉漏授時玉厯罷頒春街頭野服儒冠/老曽是花磗視草臣  六宫春色一宵殘多難何人䇿)¶
(治安去國登瀛唐學士降城執㦸漢材官瑤宫有扇捐/金雀紫塞無旗捲角端花栁亦知宫女散妝紅顰翠簇)¶
(金鑾去土木窮奢過楚臺披香積翠滿蓬萊宫鴉驚月/雞人  戎馬騰雲虎士來侍從嚴徐冠葢散燮調□李)¶
(棟梁摧燕歌趙舞終朝夕不覺嬉游是禍胎府扶運匡/時計已差青山重叠故京遮九華宫殿燕王  百辟門)¶
(庭戍卒家文武衣冠更制度綺羅巷陌失繁華氊車盡/載天魔去惟有鶯啣御苑花  黄葉西風海子橋橋頭)¶
(行客弔前朝鳯凰城改佳遊歇龍虎臺荒王氣消十六/天魔金屋貯八千霜塞玉鞭遙不知亡國盧溝水依舊)¶
(東風接海潮舞鬱葱佳氣散無踪宫外行人認九重一/曲歌殘羽衣  五更妝罷景陽鐘雲間有闕摧雙鳯天)¶
<pb:KR2k0036_WYG_032-37a>¶
(外無車駕六龍欲訪當時泛舟處滿池風雨脱芙蓉㫁/五雲雙闕俯人間嵗宴天王狩未還鸚鵡認人宫漏)¶
(水沈銷篆御牀閒朝儀無復風雲會郊祀空遺日月顔/莫向邊郵動戎馬漢兵已過鐵門闗  灤京南下是中)¶
(華夜出居庸去路賒何處又棲王謝燕故侯誰種邵平/𤓰九重門闢人騎馬萬嵗山空樹集鴉獨是天池秋水)¶
(滿西風吹入釣魚槎冷仙裳宫袖擁龍舟一夕兵來罷/盛遊萬户千門銀燭  六軍百職布袍秋御橋路壞盤)¶
(龍石金水河成飲馬溝日暮胡笳和羌笛舞兒羞見錦/纒頭  萬年海岳作金湯一望凄然感恨長禾黍秋風)¶
(周洛邑山河殘照漢咸陽上林春去宫花落金水霜來/御栁黄虎衛龍墀人不見戍兵騎馬出蕭牆  漢皇愛)¶
(舞起龍船錦䌫香維御栁烟侍女爭開粧鏡匣後宫不/理敗弓絃青油幕乏登壇將金馬門空待詔賢惟有廣)¶
(寒西畔栢不知爭戰翠參天室清寧宫殿閉殘花塵世/廻頭換物華寶鼎百年歸漢  錦㠶千古似隋家後官)¶
<pb:KR2k0036_WYG_032-37b>¶
(鸞鏡投江渚北狩龍旗没塞沙想見扶蘇城上月照人/清淚落胡笳  瑤臺瓊室倚清虚佳氣潛消諫疏疎帥)¶
(閫有兵空虎衛經筵無講逐鑾輿侯封一代皇朝爵帝/紀千秋太史書斜日五雲坊下路老儒騎馬重躊躇)¶
(黼座簪裳列俊髦禁闈環珮立仙曹兩京臺閣工輸巧/四海泥塗赤子勞端本有書遺鶴禁宣文無客進龍韜)¶
(拂郎天馬空踰海不駕朝元玉輅高主事事傷心亂若/絲宫前重詠黍離詩百年禮樂華夷  一旦干戈喪亂)¶
(師鳯詔用非麟閣老雉門降是羽林兒行人莫上城樓/望惟有山河似舊時  雲霄宫闕錦山川不在穹廬毳)¶
(幕前螢燭夜遊隋苑囿羊車春醉晉嬋娟翠華去國三連/千里玉璽傳家四十年今日消沈何處問居庸闗外草)¶
(天集西/隠)¶
欽定日下舊聞考卷三十二¶
#+PROPERTY: JUAN 卷三十二舉正
<pb:KR2k0036_WYG_032-38a>¶
欽定日下舊聞考卷三十二舉正¶
　翠葆幓髾原書作葆羽毶旓與上句不對今改(釋大/訢萬)¶
　(嵗山/詩)¶
　李公遂朝元原書作如元按非敵國體今改(高麗恭/愍王條)¶
　三間兩夾原書兩訛作西今改(介福殿在/仁智東條)¶
　閏正月原書落閏字今據元史増(泰定元年十二/月新作棕殿條)¶
　拂郎原書拂訛作茀今據元史改(丁鶴年題拂/郎天馬圖詩)¶
　筝字下原書有&KR0793;字查字典無此字係沿元史之誤¶
<pb:KR2k0036_WYG_032-38b>¶
　今刪(順帝荒於/遊宴條)¶
　睿壽原書壽訛作德今據元史改(影堂所/在條)¶
　仍設金紅小屏牀原書落設字屏訛作平　上仰皆¶
　實如方隅原書訛作皆為實研龍骨方槅　盡列花¶
　卉原書盡訛作畫　殿皆繞金珠瑣窗原書繞訛作¶
　線珠訛作朱　卬首上原書有左底二字　主廊原¶
　書主訛作立　西繞邃河原書西訛作兩　殿制比¶
　大明原書比訛作北　花亭毬閣原書毬訛作氊今¶
<pb:KR2k0036_WYG_032-39a>¶
　俱據元故宫考増刪改正(南麗正門内/曰千步廊條)¶
　侯封句原書重一封字今改朝字(宋訥壬子秋/過元故宫詩)¶
　¶
　¶
　¶
　¶
　¶
　¶
<pb:KR2k0036_WYG_032-39b>¶
　¶
　¶
　¶
　¶
　¶
　¶
　¶
欽定日下舊聞考卷三十二舉正¶
#+PROPERTY: JUAN 卷三十二節删
<pb:KR2k0036_WYG_032-40a>¶
原書元宫室門節刪附記¶
　景耀門在左廡中條節十五字¶
　東宫香殿成條刪¶
　至正九年冬詔以皇子條節九字¶
　至大初曽巽條刪¶
　順帝開端本堂條刪¶
　世祖詔都城大作佛事條刪¶
　元人事佛條刪¶
<pb:KR2k0036_WYG_032-40b>¶
　¶
　¶
　¶
　¶
　¶
　¶
　¶
欽定日下舊聞考卷三十二節刪¶
