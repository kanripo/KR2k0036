# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:25.633810
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百三十七
<pb:KR2k0036_WYG_137-1a>¶
欽定四庫全書¶
欽定日下舊聞考卷一百三十七¶
　　京畿(昌平州四/)¶
增¶
世祖章皇帝祭明崇禎帝文　維順治十六年嵗次己¶
亥十一月戊午朔十七日甲戌¶
皇帝致祭於明莊烈愍皇帝曰維帝英&KR1086;蒞政志切安¶
民十有七年勵精靡懈詎意冦亂國亡身殉社稷向使¶
<pb:KR2k0036_WYG_137-1b>¶
時際承平足稱令主祇以襲敝政之餘逢陽九之運雖¶
才具有為而命移莫挽朕恒思及憫惜良深今因巡幸¶
畿輔道經昌平陵寢在焉顧瞻増感特以牲帛醴齊庶¶
品之儀用申祭享尚其歆格¶
増¶
世祖章皇帝諭修明崇禎帝陵詔　朕惟膺圗永祚統¶
紹百王而創業宏模情殷勝國歴觀史册興亡之迹考¶
其治亂得失之由僉以政荒遂干天譴邦國既墮士民¶
<pb:KR2k0036_WYG_137-2a>¶
罔懷維有明莊烈愍皇帝實治理之究圖惜贊襄之莫¶
逮以致冦氛犯闕宗廟為墟追念喪師非因失徳朕每¶
念及此未嘗不惻焉傷心也頃者兩幸昌平周視明代¶
陵隧躬親盥奠俯仰徘徊以彼諸陵規制咸壯麗相因¶
獨愍帝之陵荒涼庳隘典物未昭原彼當年孜孜求治¶
宵旰不遑祇以有君無臣薄海鼎沸洎乎國步傾危身¶
徇社稷揆諸正終之例豈同亡國之君朕於憑弔之餘¶
撫往興悲不禁流涕因欲繕治陵寢丹堊几楹慰靈爽¶
<pb:KR2k0036_WYG_137-2b>¶
於九京彰異數於奕禩迺核少府金錢悉皆小民正供¶
倘增工徒之費殊乖賦式之經然終不忍聴其闕畧用¶
是布告方州開導悃忱交相輸助聿新礱甃以肅松楸¶
爾等溯厥源流夙沐前朝之澤凡茲臣庶寧無故主之¶
思矧愍帝之終異於往葉而勸忠之感當有同心或列¶
籍薦紳或齒登編户恩沾累世徳濊髙曾勿以革故為¶
嫌致歉事亡之誼各隨心力共佐經營在内所捐貯之¶
工部各直省地方輸之有司彚解工部猶慮經費浩繁¶
<pb:KR2k0036_WYG_137-3a>¶
紓以嵗月計貲㒺缺工役迺興繚以周垣崇其寝殿奢¶
靡不尚雖少遜厥諸陵鳩庀獨新庶無曠乎儀制所在¶
奉行毋滋擾害克成斯舉式副朕心¶
(補思陵既徇社稷□藩在金陵上尊諡曰思宗紹天□/道剛明恪恭揆文奮武敦仁茂孝烈皇帝尋又改諡毅)¶
(宗唐藩在閩又改諡威宗至乃更諡曰莊烈愍皇帝/本朝初諡曰懷宗端皇帝後)¶
(白頭閒話牌髙二尺五寸石青地雕龍金字書欽天守/補思陵神)¶
(道敏毅敦儉宏文襄武體仁致孝莊烈愍皇帝其神主/則書懷宗欽天守道敏毅敦儉宏文襄武體仁致孝莊)¶
(烈端皇帝神主之左為周后主上書孝敬貞烈慈惠莊/敏承天配聖端皇后右為田妃主上書恭淑端慧静懷)¶
<pb:KR2k0036_WYG_137-3b>¶
(皇貴妃主長俱不滿尺白櫝冒之田北游紀方三日十/補崇禎十五年七月癸未皇貴妃  氏薨輟朝)¶
(七年正月壬子𦵏皇貴妃田氏氏國𣙜諡册文曰桂殿/補崇禎十五年七月皇貴妃田  薨加)¶
(承芳輝冠三星之首蘭宫隕秀禮崇六列之先惟昭徳/於生前宜隆恩於身後爾皇貴妃田氏生有令質早晉)¶
(榮封麟趾鍾样式振衍繩之慶雞鳴效警時襄宵旰之/勤淑問方宣遺芳遽掩望帷如在悲空結於璠華辭輦)¶
(猶聞名應髙於彤管欲彰懿範宜有褒旌爰稽素履諡/為恭淑端慧静懐皇貴妃靈其有知尚歆寵渥  山書)¶
(原鹿馬山有田貴妃墓南距西山口一里崇禎壬午妃/薨𦵏此遣工部左侍郎陳必譕等營建未畢而都城失)¶
(守賊以帝后梓宫至昌平州士民率錢募夫葬之田妃/墓内移田妃於右帝居中后居左以田妃之槨為帝槨)¶
(斬蓬藋而封之門外右為司禮太監王承恩墓以&KR0025;死/祔焉  昌平山水記)¶
<pb:KR2k0036_WYG_137-4a>¶
(原順天府昌平州署吏日事省祭官趙一桂為開礦捐/𦵏崇禎先帝及周皇后共歸田妃寢陵事恭照明陵坐)¶
(當昌平州天壽山卑職於崇禎十七年正署州捕遭際/都城陷沒故主縊崩至三月二十五日順天府偽官李)¶
(紙票為開礦事仰昌平州官吏即動官銀僱夫速開田/妃礦安𦵏崇禎先帝及周皇后梓宫四月初三日發引)¶
(初四日下𦵏母違時刻未便彼時州庫如洗監𦵏官禮/部主事許作梅因𦵏主限迫亦再三躊躇卑職與好義)¶
(之士孫繁祉白紳劉汝朴王政行等十人共捐錢三百/四十千僱夫啟閉其礦中隧道長十三丈五尺濶一丈)¶
(深三丈五尺督修四晝夜至初四日寅時始見礦宫石/門用拐釘鑰匙推開頭層石門入内享殿三間陳設祭)¶
(器中有石香案兩邊列五色紬縀侍&KR0025;宫人生前所用/器物衣服俱在大紅箱内盛貯中懸萬年燈二盞殿之)¶
(東間石寢牀一座鋪設栽絨氊上叠被褥龍枕等物又/開二層石門入内通長大殿九間石牀長如前式髙一)¶
<pb:KR2k0036_WYG_137-4b>¶
(尺五寸濶一丈田妃棺槨即居其上初四日申時候故/主靈到即停於祭棚内陳猪羊金銀紙劄祭品同衆舉)¶
(哀祭奠下葬卑職親領夫役入礦宫内即將田妃移於/石牀之右次將周后安於石牀之左後請崇禎先帝之)¶
(棺居於正中田妃𦵏於無事之時棺槨俱備監𦵏官與/卑職見故主有棺無槨遂將田妃之槨移而用之三棺)¶
(之前各設香案祭器畢卑職親手將萬年燈㸃起遂将/二座石門關閉當時掩土地平尚未立塜至初六日率)¶
(捐葬鄉耆等祭奠號泣逾時方止卑職差人傳附近西/山口地方撥夫百名各備掀掘筐擔舁土築完卑職同)¶
(生員孫繁祉亦捐貲五兩買磗修築周圍塜牆髙五尺/有竒幸)¶
(大清定鼎特遣工部復將崇禎先帝陵寢修建香殿三/間羣牆一週使故主不致淪沒於荒郊君后猶享血食)¶
(於後世雖三代開國不逾是也計開劉汝朴錢六十千/王汝朴錢五十千白紳錢三十千徐魁錢三十千李闕)¶
<pb:KR2k0036_WYG_137-5a>¶
(錢錢五十千鄧科錢五十千趙永健錢二十千劉應元/  二十千楊道錢二十千王政行錢二十千  肅松録)¶
　　朱彛尊原按思陵𦵏日仁和龔光祿佳育流寓昌¶
　　平地宫例書某帝之陵合以石板奉安梓宫之前¶
　　時倉卒不及礱石以甎代之鈐之以鐵乃光禄所¶
　　書也光祿常為予言礦始開入石門地甚濕其中¶
　　衣被等物多黬黒被止一面是錦繡餘皆以布長¶
　　明燈油僅二三寸缸底皆水其金銀器皆以鉛銅¶
　　充之當時中官破(冒/)良可憾也¶
<pb:KR2k0036_WYG_137-5b>¶
(原甲申四月密雲副將張減率所部兵至昌平城下繫/血書於矢射城中於是生員孫繁祉同鄉官王廷授舉)¶
(人楊春茂監生白紳生員楊應震毛應元鄉民白希顔/等倡義減於五月朔日攻城城中響應自卯至午與賊)¶
(戰斬級百餘生擒賊一百二十名墜城死者無算奪騾/馬六十匹隨於次日同赴長陵祭奠縛賊渠李道春周)¶
(祥磔之以偽官劉愷澤等四人獻俘於崇禎皇帝陵墓/之側亦磔之具文哭奠焉  肅松録)¶
(原思陵碑亭南北四丈八尺東西如之宫門三距亭十/一步階三唯中門有棟宇廣二丈四尺修三丈饗殿距)¶
(門十三步階三無臺殿三楹廣七丈二尺修四丈二尺/内香案一青琉璃五器全設一神牌髙二尺五寸石青)¶
(地雕龍邊以金泥之題曰明欽天守道敏毅敦儉宏文/襄武體仁致孝莊烈愍皇帝中楹為煖閭長槅六扇中)¶
(供木主三中則荘烈愍皇帝左則周后右則田妃外俱/用櫝冒之周后神主題曰明孝敬貞烈慈惠莊敏承天)¶
<pb:KR2k0036_WYG_137-6a>¶
(配聖端皇后田妃神主僅存恭懿二字餘被人磨去矣/配殿三楹俱黒瓦殿前大杏樹一株靈寢門三距殿址)¶
(四步穴牆為門中廣二丈四尺修一丈二尺旁則户矣/明樓距門十一步不起樓階四中開一門左右夾牕二)¶
(碑石廣一丈六尺修六尺雕龍方座髙丈許題曰莊烈/愍皇帝之陵石儿距樓十步長五尺博二尺几前石器)¶
(五俱髙八尺方式雕龍中一方鼎與諸陵異皆列在地/寶城距几甚近無城周迴用牆髙六尺中以石灰起塜)¶
(髙四尺繚以短牆左松八株右松七株/增大學士金之俊奉)　(同上/)¶
(敕建明思陵碑記考臣常觀古今治亂之蹟邦國興替/之由使後人得而  焉以為法戒者其義莫詳於史大)¶
(約國之興也創業開基之君莫不有應天順人之舉積/功種徳為累葉之所憑藉其亡也必末年季世之主或)¶
(天&KR1269;刻薄殘民以逞或闇若昏庸太阿旁落或甚而縱/慾敗度滅裂綱常種種失徳難以枚舉皆因自取滅亡)¶
<pb:KR2k0036_WYG_137-6b>¶
(之道即國祚之修短不同而覆敗相尋異世一轍書曰/與治同道罔不興與亂同事岡不亡非虚語也我)¶
(皇上聰明睿智典學惟勤涵泳六經之暇尤妍精史書/舉前代之是非往事之成敗靡不溯源窮委一一究其)¶
(指歸而於明朝興亡本末更瞭如指掌深晰崇禎帝之/所以失天下者厥咎有在非末世亡國之君可同年而)¶
(語但當時既無實録日後慮多傳疑毎厪/睿慮之憫惻於順治十四年二月内爰)¶
(諭工部立碑表章恭繹尚為孜孜求治之主祇以任用/天語一則曰明崇禎帝)¶
(非人卒致冦亂身徇社稷再則曰若不亟為闡揚恐千/載之下竟與夫徳亡國者同類並觀於戲)¶
(宸鑒及此不能不低徊歎息頌我邁前王昭公平於隔/皇上明並日月發幽光於己沈徳)¶
(代真前此紀載中未有之盛事也兹工部遵/諭礲石既成)¶
<pb:KR2k0036_WYG_137-7a>¶
(皇上特命臣之俊為文以勒之碑臣係故明纍臣失徇/溝壑幸遘永清之會再續餘生既捧)¶
(徽綸而感涕益警陋昏耄如臣何能追闡遺徽仰副/専命而徬徨以謭)¶
(皇上表章之盛心然不敢不就見聞所及謬述其㮣以/竊附史臣之職也按崇禎帝本以英敏之姿潛徳藩邸)¶
(繼膺大統當即位之始正逆璫煽亂之餘中外危疑獨/能不動聲色剪除大憝如秋風振槁因目擊人心蠱壊)¶
(盡屬如醉如夢之流法紀廢弛釀成不痛不癢之習銳/意更絃猛圖法祖恤民隠畏天災常蔬食布衣痛自眨)¶
(損講幄之咨詢不輟平臺之召對屢勤一段宵旰靡寜/想望太平之意誠有如)¶
(上諭所云孜孜求治者假令當日有先憂後樂之臣同/心一徳匡濟時艱小康猶可坐致即或中材之佐警戒)¶
(綢繆尚得彌縫嵗月其如偷安積玩貪黷成風下吏之/精神専用以鑽營結納大僚之好尚惟在於位髙多金)¶
<pb:KR2k0036_WYG_137-7b>¶
(以致民窮盜起然發難之初不過西郵一隅亦何難以月/國家全力制之而上下相䝉以賊為諱歗聚之勢日熾)¶
(盛攻城掠邑有同破竹然後舉國張皇紛紛議選将議/抽兵議加派議設總理總督重臣臨渴掘井毫無成算)¶
(以言𠞰則挫衂屢聞以言撫則招徠無術至於驕兵悍/将反借賊勢披猖為䕶身符來不能禦去不肯追遂蔓)¶
(延流毒秦楚豫巴蜀暨大江以北所在騷然而朝端之/上方争洛蜀之黨日搆元黄之戰厝火怡堂獨以賊遺)¶
(君父憂問有一二耿介特立之士以公忠體國為心又/往往不安於其位一時内外文武事權在握者無一實)¶
(心辦職之人矣致令仁明銳治之主不幸而丁中葉陵/替之後起弊扶衰萬難措手兼之孑然孤立於上四顧)¶
(盈庭茫無可倚豈非天之所廢莫能興之而人謀不咸/適任其咎者耶考史傳所載凡末季亡國之君覆車之)¶
(轍崇禎帝並無一蹈焉乃身徇社稷不引天亡之言亦/綦烈矣於戲傷哉有君無臣貽禍邦國若斯哉此明代)¶
<pb:KR2k0036_WYG_137-8a>¶
(之可為痛哭流涕者也我之闡揚是即孔子當年作春/皇上深用惻隠而欲亟為)¶
(秋之心褒貶出乎至公瑕瑜毋令相掩俾天下後世讀/明史者咸知崇禎帝之失天下也非失徳之故總由人)¶
(臣謀國不忠所致庻使後之為人臣者悚然知所戒而/後之為人君者亦知慎於用人也然則煌煌)¶
(睿諭明乎致治保邦勿玩小冦而弭冦必以安民為本/安民則又以知人為本此非直昭一時之信史實著萬)¶
(世之常經永爲君臣之寳鏡云中調長獻景三陵衛於/原今昌平州故永安城也正統)¶
(中東西三山口及東西二營地方駐劄以䕶陵寝及土/木之難明年景泰元年於昌平縣之東八里築城徙衛)¶
(於内名曰永安三年并昌平縣徙焉今之東西二門及/城中大橋故南門遺蹟也其後續設陵衛益多乃於城)¶
(南復築一城連之今之南門是乃去舊城南面磗石而/合為一周十里二十四步州治在舊城内大街西先為)¶
<pb:KR2k0036_WYG_137-8b>¶
(順天府昌平縣正徳元年南京吏部尚書林瀚言陵寢/所在嵗三大祭欽遣百官陪祀及帝后忌辰嵗暮正旦)¶
(並遣駙馬詣陵縣小民貧供億煩苦請改為州以密雲/順義懐柔隸之助其力役凡有科派差徭及養馬之類)¶
(悉皆優免従之未幾復降為縣八年縣丞張懐復奏始/定為洲以三縣屬焉  昌平山水記)¶
(原昌平升為州議自林文安瀚始其户部分司舊駐京/嵗一巡視而已正徳中始開署昌平見文林記  國史)¶
(唯疑靖十六年三月上駐蹕沙河視文皇帝行宫遺趾/原嘉)¶
(禮部尚書嚴嵩因言沙河為車駕展視陵寝之路南北/道里適均文皇肇建山陵即建行宫於兹正統時為水)¶
(所壊今遺址尚存誠宜復修而不容緩者且居庸白羊/近在西北若鼎建行宫於中環以城池設官戍守寧獨)¶
(車駕駐蹕為便而封守慎固南䕶神京北衛陵寝東可/以蔽密雲之衝西可以扼居庸之險聨絡控制居然增)¶
<pb:KR2k0036_WYG_137-9a>¶
(一北門重鎮矣上是其議命即日興工樊明世宗實録/原嘉靖十七年十一月敕兵部左侍郎  繼祖沙河駐)¶
(蹕之所宜有城池其往相度乃同巡撫戴金陸鈳巡按/胡守中王應兵備副使潘鎰横直量度通一千一百五)¶
(十五丈八尺其城垣四面量度停中惟南北二門乃鑾/輿出入之處各開三門中門視左右為大南北二樓比)¶
(東西亦加偉其城外濬池約離城六丈五尺濶二丈深/一丈以嘉靖十八年正月興工既竣得㫖城門南名扶)¶
(京北名展恩東名鎮逺/西名威漠  建築疏稿)¶
　　(臣/)等謹按昌平山水記北名展恩作展思¶
(増鞏華城四門置戍守亦曰鞏華臺順方輿紀要御史/原隆慶六年薊遼總督侍郎劉應節  天廵撫都)¶
(楊兆議於鞏華城外安濟橋至通州渡口止疏通一河/長可一百四十五里以運諸陵官軍餉發軍卒三千人)¶
<pb:KR2k0036_WYG_137-9b>¶
(治之厯水部備考命昌平兵備僉事張廷弼疏濬鞏華/原萬  元年二月)¶
(城外河聴民徙鞏華城居住以輸官地價建修城堭廟/  明神宗實録)¶
(原戚元佐鞏華城即事詩引鞏華晴散紫宸朝曉度春/風威漠橋花映前茅仙蹕  日臨左纛玉驄驕山迴御)¶
(氣雲中轉爐裊天香仗外飄六尚才人都後乗綵霞深/處摧笙韶  青黎館集)¶
(原王維楨鞏華城陟眺作宿沙城粉堞喜初凭状接神/京亦股肱地湧雲霞圍御  峯懸松柏認皇陵青青輦)¶
(道春苔合宛宛靈山紫氣凝盡説經營勞睿思羣功莫/自論㣲能  槐野集)¶
(原天壽山陵前有鳯凰山後有黄花鎮左有蟒山右有/虎峪東西山口兩水會流於朝宗河文皇帝葬所曰康)¶
(家莊是為長陵次皇山距長陵一里有半是為獻陵次/黒山距獻陵三里是為景陵次石門山距景陵六里是)¶
<pb:KR2k0036_WYG_137-10a>¶
(為裕陵次寳山距裕陵二里是為茂陵次史家山距茂/陵二里是為泰陵次金陵山距泰陵三里是為康陵次)¶
(陽翠嶺距康陵十六里是為永陵次大峪山距永陵九/里是為昭陵次亦名大峪山距昭陵一里是為定陵次)¶
(皇山二嶺距定陵五里是為慶陵白燕都游覽志架义/原自州西門而北六里至陵下有  石坊一座五)¶
(北有石橋三空又二里至大紅門門三道東西二角門/門外東西各有碑刻曰官員人等至此下馬入門一里)¶
(有碑亭重簷四出陛下有穹碑髙三丈餘龍頭龜趺仁/宗皇帝御製文也亭外四隅有石柱四俱刻交龍環之)¶
(其東有行宫又前可二里為櫺星門門三道俗名龍鳯/門門之前有石人十二四勲臣四文臣四武臣石獸二)¶
(十四四馬四麒麟四象四橐駝四獬豸四獅子各二立/二蹲近者立逺者蹲石柱二刻雲氣並夾侍神路之旁)¶
(迤邐而南以接乎碑亭碑文後書洪熙元年四月十七/日孝子嗣皇帝某謹述葢文成而碑未立宣徳十年四)¶
<pb:KR2k0036_WYG_137-10b>¶
(月辛酉修長陵獻陵始置石人石馬等於御道東西十/月己酉建長陵神功聖徳碑是時仁孝皇后之𦵏二十)¶
(有三年太宗文皇帝之葬亦十有一年矣然而始立者/重民力也櫺星門北一里半為山坡坡西少南有舊行)¶
(宫土垣一周坡北一里有石橋五空又北二百步有大/石橋七空大石橋東北一里許有新行宫宫有感恩殿)¶
(宫東南有工部厰及内監公署大石橋正北二里有石/橋五空又二里至長陵殿門神道自嘉靖十五年世宗)¶
(謁陵始命以石甃自大紅門以内蒼松翠柏無慮數十/萬株今盡矣  昌平山水記)¶
(原入紅門有殿曰時陟車駕更衣之所也神路中石獅/子犀象駱駝麟馬各四石人十二擎天柱四望柱二碑)¶
(亭一而九陵分道焉長陵當中正南嚮其左為永陵景/陵右為茂陵裕陵獻陵昭陵惟康泰二陵稍逺可三十)¶
(里出小草齋集門數里入伽藍口又三里為永陵園園/原  昌平州東)¶
<pb:KR2k0036_WYG_137-11a>¶
(後曰蔣山山腹有神仙洞洞不甚深鐫字於旁曰蜿蜒/龍脊山吞月磊砢雲根洞有天上懸一石如覆鐘状山)¶
(上有三清殿復行二里度一溪溪西有七鳯橋長陵神/道東流之水經焉旁有井故地名玉井灣北有工部厰)¶
(與龍王廟並廟碑三𢎞治嘉靖萬厯中太監王定張保/山潘朝用所立厰碑二其一思陵命太監魏國徵掌昌)¶
(宣軍務勅諭其一翰林韓四維所為記也定與保山朝/用皆為工部厰員命掌鎮兵則自國徴始繼之者王希)¶
(忠申之秀也希忠後死亂軍中之秀見賊陷京城削髪/去為僧有司香太監貫宗云然又行里許為徳陵神宫)¶
(監又半里許名東升相傳成祖八妃𦵏此少北渡一小/石橋為徳陵陵西向面大溪過大石橋而西至永陵再)¶
(西而北至景陵由長陵西下坡度石橋為獻陵又渡小/石橋為慶陵再渡石橋二為裕陵松左右成列再西見)¶
(碑樓出松林中度一大石橋抵碑樓下則茂陵也松列/樓外者存二十二株列樓以内至祾恩門者三十六株)¶
<pb:KR2k0036_WYG_137-11b>¶
(自祾恩門入難以數計矣由茂陵神馬厰神宫監而西/三四里度一大石橋至泰陵度溪而南至康陵折而北)¶
(為錐石口自溪而東有㫁橋循麓右轉復渡溪水上一/岡至定陵少南為西井再南為萬妃墳又南則昭陵東)¶
(至思陵元肅松録命於天夀山之南築城周圍十二里/増景泰  年正月)¶
(以居長陵獻陵景陵三衛官軍設明景皇帝實録祠祭/増正徳間定長陵以下諸陵各  神宫監並衛及)¶
(署長明史禮志二井東井在徳陵東西饅頭山之南西/原  陵有東西)¶
(向西井在定陵西北東向並重門門三道殿三間兩廡/各三間緑瓦周垣㑹典言長陵十六妃従𦵏位號不具)¶
(其曰井者葢不隧道而直下也自英宗止宫人從𦵏於/是妃墓始名其在陵山内者昭陵之左九龍池南為蘇)¶
(山有萬貴妃之墓東向憲宗妃也又南為銀錢山有鄭/貴妃暨二李劉周四妃之墓南向神宗妃也又南為㠗)¶
<pb:KR2k0036_WYG_137-12a>¶
(兒峪有四妃二太子墓中間妃王妃左馬妃次左哀沖/太子右楊妃次右莊敬太子世宗妃太子也又南為悼)¶
(陵東南向孝潔皇后陳氏初諡悼靈𦵏此後遷世廟永/陵而其封兆尚存旁有沈文盧三妃之墓至今猶曰悼)¶
(陵云東山口迤東有劉惠妃墓英宗妃也又東八里綿/山有蘄獻王滕懐王墓仁宗子也凡陵及妃嬪諸王之)¶
(𦵏及上所御殿其外垣皆塗以紅土丁昌平山水記俱/原長陵獻陵裕陵茂陵慶陵俱癸山  向景陵永陵)¶
(艮山坤向泰陵壬山丙向康陵辛山乙向昭陵乾山巽/向定陵戍山辰向徳陵甲山庚向思陵子山午向  肅)¶
(松録初有五鴿十二從南方來飛集燕山識者謂北平/原明)¶
(當王葢兆燕山十二陵也壽菊隠紀聞城周圍十二里/原景泰元年正月命於天  山之南築)¶
(以居長陵獻陵景陵三衛官軍二年十月徙昌平縣治/并儒學倉庫於新築土城之内  明景帝實録)¶
<pb:KR2k0036_WYG_137-12b>¶
(原景泰七年七月太常寺言天夀山祖宗三陵所在今/又益以夀陵猶未列諸祀典請於每嵗春祈秋報附祭)¶
(天夀山神主於北嶽之壇牲牢不加而事體實宜従之/  同上)¶
(原嘉靖庚戌冦長驅至天夀山總兵趙國忠列陣紅門/前冦不敢入而去  明世廟識餘志)¶
(補天夀諸陵相傳夜分時有神燈出宫娥引駕以行神/宫監多望見之虞吏部淳熙詩云夜深遥接白雲平原)¶
(上金燈夜夜明山鬼蘿衣挽秋駕青㝠有路不教行葢/紀其事也  黄□雜志)¶
(原十二陵各有宰牲亭祠祭署朝房神馬房果園神宫/監又各有衛領左右中前後五千户所主率領軍士防)¶
(䕶陵寝其公署皆在州城倚昌平山水記天開翠嶺鈎/原方新神宫監作  神宫  陵麓虚曠自)¶
(簾入晴雲遶檻來三關凌朔漠萬井俯燕臺行望靈旗/動依稀玉輦迴  定溪集)¶
<pb:KR2k0036_WYG_137-13a>¶
(補長陵祠祭署建於神宫監之南中為公座左右小房/前為署門永樂七年建獻陵祠祭署建於宰牲亭左中)¶
(為公座左右楹為官舎前為門洪熙元年建景陵祠祭/署建於宰牲亭右中為公座後為官舎前為門宣徳十)¶
(年建裕陵祠祭署建於宰牲亭左中為公座左右楹為/官舎前為門天順八年建茂陵祠祭署建於宰牲亭左)¶
(制如裕陵成化二十三年建泰陵祠祭署建於宰牲亭/左制如裕陵宏治十八年建康陵祠祭署建於宰牲亭)¶
(左中為公座後為官舎前為門正徳十六年建永陵祠/祭署建於宰牲亭左制如康陵嘉靖十五年建定陵祠)¶
(祭署建於宰牲亭左制如昭陵萬歴十一年建慶陵祠/祭署建於本陵橋南向東制如定陵天啟元年建徳陵)¶
(祠祭署建於宰牲亭左制如永陵崇禎元年建/記)　(太常/)¶
(補嘉靖十七年二月上躬行春祭禮乃改陵殿曰祾恩/殿門曰祾恩門  明山陵考)¶
<pb:KR2k0036_WYG_137-13b>¶
(補櫺星門北五空橋南山坡號蘆殿坡當時祭陵以蘆/席作殿以息羣工執事者  北遊紀方)¶
(原長陵果園在神仙洞北獻陵園在州南門外少西景/陵園在山北裕陵園在景陵園西茂陵園在大松園西)¶
(泰陵康陵園俱在大紅門永陵園在神仙洞前昭陵園/在西山口定陵園在州西門外御路西慶陵園在白浮)¶
(村徳陵園在州西門迤南海肅松録厰在葦村裕陵泰/原長陵獻陵榛厰俱在渤  所景陵)¶
(陵厰俱在懐柔縣茂陵永陵昭陵定陵厰俱在密雲縣/康陵厰在紅川栁溝慶陵厰在平谷縣徳陵厰在薊州)¶
(盤山陵同上監太監劉杲嘉靖元年六月奏請天夀山/原康  神宫)¶
(空地并九龍池菜園種蔬果以備四時供獻命户部給/之  明世宗實録)¶
(原凡祭清明中元冬至以太牢國初遣太子親王其後/遣大臣行禮  昌平山水記)¶
<pb:KR2k0036_WYG_137-14a>¶
(原舊制以中元節祀陵往往遇雨河流汎漲每苦漂溺/迨嘉靖十五年世宗始改定清明霜降二大祭著為令)¶
(然後人無阻溺之憂生燕都游覧志朝拜諸陵又有忌/原唐制二月八日及  日忌日公卿)¶
(日行香於京城宫觀至宋猶有宫觀行香之禮漢唐以/來諸帝升遐宫人無子者悉遣詣山陵朝夕具盥櫛治)¶
(衾枕事死如生本朝國忌上陵及内殿有祭無行香宫/觀之禮諸陵唯中官洒掃不遣宫女皆前代所不及也)¶
(補穀城山房筆麈入昌平憩宿五更祭陵公署弗能盡/  謁陵各官類晩)¶
(容各以類假宿如兵部官則宿於衛所户部宿於倉司/給事中宿於劉蔶祠黌校則翰林寓宿之地與察院相)¶
(鄰察院諸御史宿處也楊學士守址暮抵昌平遂誤入/察院因賦詩曰雙眼風沙百里程敝衣瘦馬到昌平欲)¶
(尋頖水先生館誤入分司御史㕔導引輿臺顔盡赤将/迎豸繡眼偏青只愁太史明朝奏昨夜文星犯法星)¶
<pb:KR2k0036_WYG_137-14b>¶
(無用閒談大祀山陵賦/原魏學禮)　(萬厯庚辰嵗皇帝将有事於/)¶
(山陵宗伯以故事請曰展陵視寝永昭孝思每帝嗣統/則斯禮稱焉主上光紹鴻極八載於兹矣爰修縟典仰)¶
(答神靈帝其念哉帝曰俞是唯朕衷厥俟典禮卜日考/儀則秩宗其視厥載往欽哉乃以季春十有二日聖駕)¶
(夙蹕兩宫聖母暨中宫皇后及諸嬪妃咸輿以從再越/日肇稱杞典長永昭獻景裕茂泰康九陵及章皇后景)¶
(皇帝陵厥明上奉兩慈宫以旋后妃從詰朝而還宫禮/也臣伏覩曠儀思揚洪美唯昔何承天有上陵篇未足)¶
(以極其致乃造斯賦以仰頌萬一云爾其辭曰皇明開/天垂禩萬葉誕此神聖茂隆昌業紹九帝以駿宏邁三)¶
(代而光牒逮垂衣之八載将展視乎山陵思神靈之在/天超埃&KR0381;而崇登峻皇隴之巍峙實玉體之是憑悵儀)¶
(型之莫覿抒遐思而靡勝於是命秩宗稽懿典詢太卜/戒雲輦建行宫以待莅兮運嘉木以經營覆善土以清)¶
<pb:KR2k0036_WYG_137-15a>¶
(路兮望馳道之允平肅九門之環衛兮屬元侯之上卿/拱淵穆之宸居兮夾萬雉之朱城乃吉日之既届兮鑾)¶
(輿夙以啟行闢長安之左扉兮歴輔權與璣衡炳瑶暉/於泰階兮睹斗緯之清明蔚戈鋋之先導兮振霞采之)¶
(幢旌錯五色以成章兮卷蜚飈而縦横玉輅耀以融麗/兮儼曲蓋之葱蒨識鹵薄之威儀兮陽羲升而霧散兩)¶
(宫皇母暨厥后妃東華東安宛見翟翬彼羣嫗之捧乗/兮粲綵裾之菲菲紛翼侍之服御兮載晻藹而交輝從)¶
(官前行居守趨送駕次鞏華翩躚翠鳯既侍膳於慈聞/朝昌平之羣衆詔奉車使馭蹕兮屯六師之如雲虎旅)¶
(集其警嚴兮刁斗逺其相聞厥明至於天壽兮翠華弭/於感思唯詰旦以行祭兮詣長陵以停綏御青袍以對)¶
(越兮燎芬芳以猋吹列鼎俎與簠豆兮獻桂酒以陳辭/思雄武之御世兮極神謨之飛宕控九宇以張弛兮齊)¶
(宏功於肇創都燕甸以撫夏兮掃沙漠之翠帳振長算/以詔後兮鬯神明以開亮唯聖智之建始兮繄繁祉之)¶
<pb:KR2k0036_WYG_137-15b>¶
(錫貺祭竟徹牲百官既出更設酒脯内祀静謐兩宫中/宫拜起齋栗聿愛敬之咸盡昭内外之若一唯永昭之)¶
(二陵實肅莊之元殿爰自仁而率親亦如儀而躬薦獻/景裕茂以及泰康章后景帝奕葉重光八陵迢遞親禋)¶
(不遑乃遣官以代祀僉縟文之是詳覯聖制之有奕兮/尋宏鬯之彛章肆經緯乎天地兮亦符協乎隂陽式遄)¶
(發以還闕兮朝百辟於明堂衍宗祊於萬載兮享血食/以孔長纘祖徳以恒思兮流祚慶於無疆荷天命之彌)¶
(篤兮永丕式於四方銀長林片葉諸孫嶽勢雄開租宅/原石珤天壽山詩    峯翠壁峙)¶
(尊關塞正當山右臂風雷近接海西門龍過古澗多成/雨虎撼長松半出根隠隠五陵佳氣在欲攀弓劍泣深)¶
(恩屠熊峯集陵詩/原  應埈朝)　(本朝宫寝居庸北百二山河枕上/)¶
(都隧道隂隂連大漠金輿寂寂閟蓬壺天留碣石為華/表水遶桑乾作鼎湖欲冩神功鐫嶧頌窮崖絶壁倚天)¶
<pb:KR2k0036_WYG_137-16a>¶
(孤嚴蘭暉堂集陵歌/原  嵩聖駕朝)　(沙河士馬若雲屯萬姓環門識/)¶
(至尊青天突起迎鑾殿此地今為駐蹕村官鈐山堂集/原梁有譽謁陵眺望詩  清秋霜露肅祠  帝里山川)¶
(此鬱盤上谷風塵通大漠居庸紫翠落層巒七陵松掩/金鋪暝萬壑鐘流玉殿寒香霧濛濛候靈蹕星辰還仰)¶
(太㣲看壽蘭汀存藳自大紅門東三里曰中山口又東/原環天  山凡十口)¶
(北六里曰東山口距州東門八里有樓南北二座三層/又北而西十里曰老君堂口距景陵北二里又西十五)¶
(里曰賢莊口距泰陵北五里又西三里曰灰嶺口又西/南十二里曰錐石口距康陵東北二里三口並有垣有)¶
(水門又南十二里曰鴈子口距康陵西北三里又西南/三里曰徳勝口距九龍池四里有垣有水門又東南十)¶
(里曰西山口距悼陵南二里有小紅門距州西門八里/又東二里曰榨子口距大紅門三里凡口皆有垣陵後)¶
<pb:KR2k0036_WYG_137-16b>¶
(通黄花城犯昌平山水記匪一太祖曰孝陵與後周武/補明諸陵  前代陵名者)¶
(帝同也成祖曰長陵與漢髙祖魏孝文帝同也仁宗曰/獻陵與唐髙祖金穆宗同也宣宗曰景陵與魏宣武帝)¶
(唐憲宗金睿宗同也英宗曰裕陵與金顯宗同也憲宗/曰茂陵與漢武帝同也孝宗曰泰陵與唐元宗金肅宗)¶
(同也武宗曰康陵與漢平帝東漢殤帝後晉睿祖宋順/祖南漢劉龔同也世宗曰永陵與南唐徐知誥蜀王建)¶
(金世祖同也穆宗曰昭陵與後周明帝唐太宗南漢劉/晟同也神宗曰定陵與孫吴景帝魏孝明帝後周宣帝)¶
(唐中宗宋翼祖金景祖同也光宗曰慶陵與唐元昭后/後唐徳祖後周世宗遼聖宗興宗道宗同也熹宗曰徳)¶
(陵與南漢劉隠金宣宗同也荘烈愍皇帝曰思陵與金/熙宗同也又興獻帝曰顯陵與前涼張重華後晉髙祖)¶
(遼世宗義宗同也昔宋徽宗梓宫從北還宰臣上陵名/曰永固王性之以犯後魏明帝後周文宣二后陵名髙)¶
<pb:KR2k0036_WYG_137-17a>¶
(宗特下祕書省参考葢陵名相犯前代固多不避然使/不同舊稱亦存乎考禮之臣多學博識爾  裘杍樓叢)¶
(説陵故為康家莊長陵之東百餘步有土一邱康老𦵏/原)¶
(焉康老者明初以前人也文皇帝卜斯地作山陵曰安/死者人之同情也命勿去  昌平山水記)¶
(原松園在昌平州東門外延袤里許皆松檜無一雜樹/以備陵樹缺移栽也二百年來禁人樵採遂成大林)¶
(燕都游覧志/原無名氏詩)　(鬱鬱松千樹青青閲嵗時人間不敢採/)¶
(留作萬年枝母昌平舊志有竇禹錫植槐空腹中可設/補蒋山後龍  莊東一里)¶
(案羅坐八人在翠㣲志園中順治四年伐去燕都游覽/補竇氏植槐  景陵瓜)¶
(志謂在徳陵旁者/非也  北游紀方)¶
<pb:KR2k0036_WYG_137-17b>¶
增¶
世祖章皇帝御製明内監王承恩碑文　朕聞烈士徇¶
名齎志而歿貞臣衛主捐軀以從自有明失馭冦陷都¶
城懐宗皇帝敦國君死社稷之義崩於石室時有司禮¶
監秉筆太監王承恩者攀龍髯而矢志甘雉經以従君¶
陪縊於傍死而猶跽嗚呼若承恩可謂事君有禮不忘¶
其忠者矣夫人臣事主無二厥心為其易者與為其難¶
者途徑若分理道則一人臣之懐二心者倖圖茍免甘¶
<pb:KR2k0036_WYG_137-18a>¶
心事讎乃在平日侈讀詩書髙擁爵位之人無論生無¶
以為人死無以為鬼對若人其亦何地置足朕殱除巨¶
憝用彰民彛既禮葬懐宗皇帝於思陵因賜承恩塋域¶
一區俾𦵏兆外以従厥志仍賜之香火田地豎之穹石¶
使後世知艱危之際内員中乃有忠烈而死如承恩者¶
增¶
世祖章皇帝諭祭王承恩文　朕嘗考諸史册見夫忠¶
臣烈士身徇國難名炳千載未嘗不掩卷三嘆也雖忠¶
<pb:KR2k0036_WYG_137-18b>¶
義之性命之於天人人可以自盡然變亂之際利害動¶
於中禍患惕於外依違瞻顧多不能引決求夫風雨不¶
渝其常霜雪不易其操者葢難之矣若夫掖庭之中貂¶
珥之列或恪恭著美或勤慎流徽若漢之吕強唐之張¶
承業亦可謂賢矣至於國家多難秉志不移忠誠貫於¶
金石氣節昭於日星尤足以激末流而挽頽俗也明司¶
禮監太監王承恩者有可紀焉當明季冦訌海内鼎沸¶
莊烈愍皇帝勵精圖治宵旰焦勞原非失徳之主良由¶
<pb:KR2k0036_WYG_137-19a>¶
有君無臣孤立於上將帥擁兵而不戰文吏噂沓而營¶
私以致羣冦縦横不能奏績逮逆渠犯闕國勢莫支帝¶
遂捐生以徇社稷而一時戴縰垂纓之士在平時則背¶
公樹黨遇難則茍且偷生言之可為太息唯有范景文¶
等十九人無愧臣節業賜諡致祭以旌其忠然多士盈¶
廷能赴義捐軀者葢不多見獨承恩目擊艱危従容就¶
義從死愍帝之傍其岳岳之風節即古之忠臣烈士何¶
加焉既乃託體山阿瘞骸林麓永近園陵常依隧道可¶
<pb:KR2k0036_WYG_137-19b>¶
謂式慰幽靈用綏貞魂者矣朕自踐祚以來斟酌前代¶
之典章洎夫有明恒深嘉歎其列代山陵近在畿輔向¶
來永禁樵採守䕶維嚴於順治十六年因東狩駐蹕昌¶
平覩勝國之松楸感廢邱之霜露諸陵周覽心惻久之¶
爰至思陵念愍皇帝精勤構亂亡國非辜躬奠椒&KR0308;尤¶
増憫泣顧見陵側有土一坏即承恩墓也特命従臣酹¶
酒焉邇者當省斂之時展鈴宵駕載履明諸陵拜陳醑¶
醴復徘徊於思陵之所撫荒墟而灑泣瀝㫖酒而痛心¶
<pb:KR2k0036_WYG_137-20a>¶
念茲従死之臣彌興節義之感手一巵命大臣拜奠其¶
墓以勸忠也諡義危身奉上險不辭難曰忠故忠君愛¶
國庸人毎未之逮貞烈之士毅然行之使百世之下聞¶
而興起者慕義無窮也矧承恩趨侍宫掖出入禁闈其¶
責任不繫乎封疆名位不同乎公輔而獨能視死如歸¶
豈非較然不欺其志者哉以視世之讀書明大義負重¶
名者變故當前依阿淟涊幸免旦夕其為人賢不肖又¶
何如也用是勒之貞珉使盡忠者以為勸不忠者以為¶
<pb:KR2k0036_WYG_137-20b>¶
戒且以告天下萬世之為人臣者¶
(原御馬監太監王承恩順天人大同告陷上命承恩提/督京營内外軍務居督府之上三月十八日夜承恩執)¶
(鎗随駕奪門不得出還至萬嵗山下従上對縊於巾㡌/局而死王之心者舊司禮監掌印太監亦順天人甲申)¶
(二月廷議助餉衆言之心富甚家藏銀三十萬時之心/閒住已久上即日召諭之之心以家計消乏為辭次日)¶
(進銀一萬兩洎李自成入繫之搜掠銀十五餘萬以未/足三十萬之數拷掠至死他書有言之心自殉者故詳)¶
(其實附志於此又有言徇難為王之俊者益謬之俊於/甲申冬同曹化淳共證偽太子事丁亥四月乗馬於道)¶
(人猶見之傳說之譌如/此  甲申傳信録)¶
　　朱彛尊原按思陵従死内臣有云王之臣者陳方¶
<pb:KR2k0036_WYG_137-21a>¶
　　策京師塘報是也有云王之俊者徐艮光都門見¶
　　聞小紀馮夢龍甲申紀聞暨燕都日記是也有云¶
　　王之心者程源孤臣紀哭陳濟生再生紀畧李遜¶
　　之三朝野史及闖賊犯北罪状北變紀事等書是¶
　　也其云王承恩者許自俊甲乙彚畧劉尚友定思¶
　　小紀吴邦策國諱忠奸實録暨破夢閒譚國變録¶
　　等書是也崇禎遺録謂王之俊納銀於賊倖免夾¶
　　死而王之心者縊死於家傳聞各異而¶
<pb:KR2k0036_WYG_137-21b>¶
世祖章皇帝有諭祭王承恩墓文故采錢秀才士&KR2066;所¶
　　紀而附著所聞焉¶
　¶
　¶
　¶
　¶
　¶
欽定日下舊聞考卷一百三十七¶
