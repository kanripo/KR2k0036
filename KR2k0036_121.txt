# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:25.242468
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百二十一
<pb:KR2k0036_WYG_121-1a>¶
欽定四庫全書¶
欽定日下舊聞考卷一百二十一¶
　　京畿(保定縣/)¶
原保定縣在州城南四十里(明一/統志)¶
　　(臣/)等謹按保定縣明屬霸州¶
本朝屬順天府¶
増縣在府南二百里東西距三十三里南北距二十八¶
里東至文安縣界二十二里西至保定府雄縣界十一¶
<pb:KR2k0036_WYG_121-1b>¶
里南至文安縣界二十三里北至霸州界五里東南至¶
文安縣治四十里西南至河間府任邱縣治九十里東¶
北至永清縣治七十里西北至保定府新城縣治九十¶
里(一大清/  統志)¶
　　(臣/)等謹按保定縣所轄幅&KR0695;本不甚廣是以統屬¶
　　未嘗有定秦屬上谷漢屬渤海東漢又屬廣陽晉¶
　　屬章武國隋初屬瀛州後復屬涿郡保定為涿之¶
　　新鎮地唐為幽州五代石晉割以賂遼屬析津後¶
<pb:KR2k0036_WYG_121-2a>¶
　　周顯徳六年世宗置霸郡而邑屬霸宋置平戎軍¶
　　改保定縣金元明仍之葢其地實為瀛莫要區設¶
　　邑建官固不在疆域之廣狹也¶
原保定本雄州歸信縣之新鎮也其形勝乃邊陣之衝¶
要(九域/志)¶
原太平興國六年以涿州歸信縣新鎮置平戎軍景徳¶
元年改為保定軍(輿地/廣記)¶
増平戎軍今保定縣治樂史太平寰宇記本莫州新鎮¶
<pb:KR2k0036_WYG_121-2b>¶
之地太平興國六年陞為平戎軍以扼邊陲之喉東至¶
霸州三十里西至莫州七十里(一大清/  統志)¶
　　(臣/)等謹按¶
大清一統志保定漢涿郡易縣地唐為涿州歸義縣地¶
　　宋初為歸信縣地太平興國六年置平戎軍景徳¶
　　元年改為保定軍葢是時以澶淵之役遼遣韓把¶
　　來請周世宗所取關南地不許始改保定之名也¶
增平戎軍本雄州歸信縣之地景徳元年改為保定軍¶
<pb:KR2k0036_WYG_121-3a>¶
景祐元年析霸州文安大城二縣五百户𨽻軍(九域/志)¶
原宣和七年廢保定軍為保定縣𨽻莫州㝷依舊(宋/史)¶
　　(臣/)等謹按保定入金即宋徽宗宣和七年事也是¶
　　時其地已屬金之雄州据宋史地理志所云尋依¶
　　舊者葢具文耳實非宋有也¶
原金為保定縣屬雄州元割屬霸州至元二年省入益¶
津縣四年復置(清類天文/分野之書)¶
原保定縣從軍名也(郡縣/釋名)¶
<pb:KR2k0036_WYG_121-3b>¶
原保定故城相傳宋團練使楊延朗所築嘉靖庚戍羽¶
書告急郊圻震驚知縣事崇徳吕煥首出俸錢以為倡¶
乃度地量工斟酌舊址棄東南而依西北以便守也僅¶
五月而告成煥自為之記(保定/縣志)¶
(增吕煥修城記余城池之設所以保障一方為百年計/也近時值多事  奉檄築建葢守土之急務不容緩者)¶
(但公帑空虚而力有未逮每懷耿鬱邑人聞之咸相謂/曰此舉為誰而使侯若是也遂欣欣然各自以家私之)¶
(盈縮議備物料以助城工即䟽名以聞於余不越月而/諸料畢集矣且當道之省諭冇曰成大事勿惜財費余)¶
(亦曰不一勞不永逸而諸尚義者之樂事赴工適與符/合是則所頼以共成斯舉以垂千百年屏翰之業者非)¶
<pb:KR2k0036_WYG_121-4a>¶
(斯人而誰與用布姓名俾勒於石若其賢士大夫贊余/議以决其成且捐資為一邑倡必有能記之者兹不敢)¶
(㮣書嗚呼建立惟艱尚冀後之/同志君子永圖之  保定縣志)¶
　　(臣/)等謹按保定縣舊城計周六里竒六十九歩高¶
　　三丈濶二丈導玉帶河以環其外今舊址尚存新¶
　　城計周八百八十九歩高一丈五尺即吕煥所謂¶
　　棄東南而依西北以便守者新城凡四門東曰通¶
　　和南曰南薫西曰惠安北曰玉流環聚其上皆有¶
　　敵樓謹附載以備考¶
<pb:KR2k0036_WYG_121-4b>¶
原縣治及學宫皆洪武中知縣事張仲謙建(保定/縣志)¶
增燕平書院在保定縣北門内¶
本朝乾隆二十三年知州芮㤗元建(一大清/  統志)¶
増玉河書院在保定縣北門内¶
本朝乾隆二十一年知縣孫似梅倡建(同/上)¶
原保定軍砦二桃花軍北七里父母軍北一十一里(九域/志)¶
増桃花砦世傳楊延朗築屯軍士基址尚存今稱旋馬¶
結達(保定/縣志)¶
<pb:KR2k0036_WYG_121-5a>¶
原政和三年改父母砦曰安寧(宋/史)¶
增將臺在縣西南楊延朗演武之處下多鐡汁掘土者¶
每見殘㦸(保定/縣志)¶
　　(臣/)等謹按保定在宋時最為重地是以楊延朗守¶
　　此以鎮三關北以霸州為一關西以雄州為一關¶
　　又白溝河為一關其團練兵馬處遺址尚存云¶
増父母軍寨在城西八里楊延朗守平戎時感父業殉¶
敵祭父於此今稱為寨上(保定/縣志)¶
<pb:KR2k0036_WYG_121-5b>¶
増六郎洞在東關古傳通數十里今失其處(同/上)¶
增張青口衆流中一凸千艘來集為保定正定河間三¶
府行鹽要地商賈貿易水路通衢(同/上)¶
增南鎮在城南十八里(同/上)¶
　　(臣/)等謹按保定縣志南鎮為南北徃來孔道河流¶
　　環繞岸有古柏横接如橋行者便之邑志謂之柏¶
　　橋古渡¶
原玉帶河在縣北遶縣東南入於磁河或曰即霸水之¶
<pb:KR2k0036_WYG_121-6a>¶
下流也(方輿/紀要)¶
原磁河源自安州聚九河之水至雄縣為瓦濟河至保¶
定縣為磁河入直沽(明一/統志)¶
增玉帶河上流有二𣲖一西北自新城縣來者曰北九¶
河一西南自任邱五官淀來者曰南六河俱會於雄縣¶
之毛兒灣流入保定縣界為玉帶河(一大清/  統志)¶
　　(臣/)等謹按縣治西北九河一盧溝一拒馬一夾河¶
　　一琉璃一胡良一桑乾一烏流一白澗一白溝西¶
<pb:KR2k0036_WYG_121-6b>¶
　　南六河一黑羊河一一畝泉一方順一塘河一沙¶
　　河一磁河俱會於保定玉帶河亦名苑口河是河¶
　　容納衆𣲖全資千里堤岸以為保障且保定在河¶
　　之南文安又在保定之南大城又在文安之南保¶
　　定之堤永固則三縣皆受其福矣¶
(增陸光旭修堤碑記百玉帶一河為白溝滹沱琉璃數/十河之下渚恃長堤  里以為之防鯨波一决三邑其)¶
(魚官斯地者生斯地者固與堤為命者也夫以衆河之/水聚一河則易决以三邑之功禦一堤則易完而厯來)¶
(數失其防者何哉一以民習之乆玩也曲突不事而補/亡羊一以隣人之秦越視也同舟勿心剝床奚及夫霸)¶
<pb:KR2k0036_WYG_121-7a>¶
(州文大幅&KR0695;亘百餘里而遙而堤則錯壌相間或一邑/分汛數處或一堤數邑恊修自蘓橋迤東文防居多西)¶
(則霸文相界而盧各莊河干乃保疆分汛十王堂者文/堤也接胡家墳保障者大城久不修之界岸也靳家背)¶
(後則保大所共有事也何家道口則初為大堤而今為/文堤也過此南北横堤則燕子口達北村武各莊者𨽻)¶
(平戎向南則廣陵修汛注窩則平舒分工也叚落甚悉/形勢昭然三邑父老之胸中口中亦極了了舊碑有曰)¶
(文安五分大城三分保邑一分葢古人計害均勞使犬/牙相制者指臂牽連以使此修彼應良深意哉旭以壬)¶
(辰萸月筮宰平戎越歲夏適吳妖為祟靳家背後城堤/危如累卵牒呼不應代荷鍤畚豈天譴難囘狂龍夜潰)¶
(産蛙廬灶稻蟹無遺嗟此哀鴻𦵏魚腹而徙四方不知/其幾千百人也乙未暮春)¶
(詔發帑金修築同廣陵宰韓子斗山廣文張子大章暨/捕幕謝廷祐拮据於斷堤流水之間夏徂秋凡四閲月)¶
<pb:KR2k0036_WYG_121-7b>¶
(而堤成又張臬使委代築大城注窩等堤數百丈是年/也幸馮夷息浪新壘屹然去國仳&KR0867;牽車而還故里矣)¶
(不意今夏之日陽侯再肆湧浪如雷旭也臨河而懼疾/呼鳩衆駕土牛&KR0757;槍杇五畫夜與蛟龍戰而卒以堤全)¶
(廬舍幸免蜃魚之藻居人始有稻梁之謀於是紳士民/僉欣然曰是堤也築於令修於令令之心骨竭於堤堤)¶
(之利害悉於令盍鐫數語以為後日劵因聊叙顛末於/貞珉焉凡百君子慎之哉居安而虞逝波其渝臨深而)¶
(惕城維衆志母曰一簣九仭功虧母曰涓涓江河因之/詩不云乎迨天之未陰雨徹彼桑土凡百君子慎之哉)¶
(毋忘鼛鼔順冶丙申/立石  保定縣志)¶
増王各莊引河自玉帶河起至中亭河止横亘三千一¶
百餘丈乾隆十年開挖二十九年疏濬(一大清/  統志)¶
<pb:KR2k0036_WYG_121-8a>¶
　　(臣/)等謹按¶
大清一統志王各莊引河舊名十望河為玉帶河分流¶
　　其源自西北來者由雄縣入保定境自西南來者¶
　　由任邱縣入保定境總滙於毛兒灣至盧各莊下¶
　　入霸州之中亭河乾隆十年開挖二百四十丈二¶
　　十九年疏濬至三十八年復展寛挖淤詳見¶
御製詩注中¶
増乾隆三十八年¶
<pb:KR2k0036_WYG_121-8b>¶
御製閲鷹嘴壩及&KR0951;疃引河處詩以示直𨽻總督周元¶
理　前歲决口凡兩處東則&KR0951;疃西鷹嘴堵築長堤已¶
完善或再逢漲慮後此况均臨近受頂衝取直引河固¶
其理插標備覽取進止就我所知無不指&KR0951;疃渠長已¶
合冝鷹嘴渠短應西徙(鹿疃引河周元理擬挑九百丈/足資取直之益即如所擬行其)¶
(鷹嘴壩曲處止擬挑引河一百二十七丈勢促而渠短/河猶頂衝不能引溜以化險工因指令徙西展長百十)¶
(丈使不逼近大堤河防原/以衞民即多費亦弗靳也)籌民惜費我弗為督吏鳩工¶
爾其亹¶
<pb:KR2k0036_WYG_121-9a>¶
　　(臣/)等謹按鷹嘴壩鹿疃引河¶
御製詩謹繹有關紀述者恭載卷内¶
原二里城在縣東北宋時積糧於此(保定/縣志)¶
　　(臣/)等謹按二里城今有遺址¶
原保定堤自路疃村起直抵西營唐頭等村計長四十¶
里其南與文安界而北則霸州也議者謂决霸州之堤¶
以疏水性而築大堤於南以衛文安則畿南十數州可¶
免於水患矣(名勝/志)¶
<pb:KR2k0036_WYG_121-9b>¶
增保定堤即千里長堤明永樂六年知縣王孟原所築¶
舊為秋水冲决乾隆三十七年修築(保定/縣志)¶
増黄猶岡在路疃東北隅登眺其上野花香滿禾穗鱗¶
層清流環繞緑樹陰濃(同/上)¶
　　(臣/)等謹按路疃即鹿疃其東北隅尚存小土阜土¶
　　人傳為黄猶岡¶
原漢張堪墓在城西南二里(保定/縣志)¶
　　(臣/)等謹按後漢書張堪拜漁陽太守開稻田八千¶
<pb:KR2k0036_WYG_121-10a>¶
　　餘頃致民殷富百姓歌之曰桑無附枝麥秀兩岐¶
　　張君為政樂不可支視事八年其𦵏處史無明文¶
　　非如朱邑桐鄉之鑿有可據惟考保定於漢為涿¶
　　郡易縣地與漁陽郡統屬幽州其界相連或亦堪¶
　　遺愛所在然其蹟已不可復辨矣¶
原唐竇建徳墓在城西南二十里(保定/縣志)¶
　　朱彞尊原按新舊唐書建徳於陣前俘獲戮於長¶
　　安市保定有墓未必真也¶
<pb:KR2k0036_WYG_121-10b>¶
増天寜寺在城東北隅(保定/縣册)¶
　　(臣/)等謹按天寜寺未詳始建年月有𢎞治元年僧¶
　　隠菴撰重建碑記為邑之鉅刹有古鐘聲振十餘¶
　　里今鐘樓雖廢而鐘尚存¶
(増明僧隠菴天寜寺重建碑畧榜保定縣城東北隅有/吉壌爽塏昔人即其地建精藍  曰天寜實圻内之鉅)¶
(刹也經始未遑究其年代元季寺毁迨宣徳改元洞明/禪師甫棲之覩兹廢跡遂奮志興復先於西山伐杞梓)¶
(楩柟塞川而下甄陶甓瓴堆邱積岳於是漸次締搆邑/民施捨者旁午絡繹其制先建殿庭至若文室神祠祖)¶
(堂繚垣屹立囘廊四合厥志未就付屬弟子逺悟逺悟/能不負所屬以興修為已任前建天王殿并禪堂齋廡)¶
<pb:KR2k0036_WYG_121-11a>¶
(洎山門凡叢林所宜有者以次修畢遂能化瓦礫為祇/園幻荆棘為金刹猗歟盛哉余嘗謂格理盡性為入道)¶
(之本僧園法物乃宏道之資欲樹其本必頼其資今兹/營建使樹其本者有所資宏其道者有所託其於佛門)¶
(可謂大有功矣逺悟不逺千里謁余為文茂揚成績詞/不逮意直言其梗概勒諸貞珉庸示悠久云𢎞治元年)¶
(歳在戊申四月日/立  保定縣志)¶
　¶
　¶
　¶
　¶
<pb:KR2k0036_WYG_121-11b>¶
　¶
　¶
　¶
　¶
　¶
　¶
　¶
欽定日下舊聞考卷一百二十一¶
