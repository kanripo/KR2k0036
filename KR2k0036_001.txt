# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:22.544576
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一
<pb:KR2k0036_WYG_001-1a>¶
欽定四庫全書¶
欽定日下舊聞考卷一¶
　　星土¶
　　臣等謹按自周禮保章氏以星土辨九州之地而¶
　　後世之言分野者或以中宫斗杓或以二十八宿¶
　　或以天市垣或以五星至唐一行則又創為山河¶
　　兩戒之說衆議紛繁立論各殊按唐杜佑分野議¶
　　謂以國之分野上酌天象始於周季然其可疑者¶
<pb:KR2k0036_WYG_001-1b>¶
　　如周敬王魯哀公之時吳為越所滅其後六十九¶
　　年始命韓趙魏為諸侯又十七年三國始分晉地¶
　　又五十六年越為楚滅當吳未亡時列國尚有數¶
　　十韓魏趙又未為諸侯自呉滅至分晉凡八十八¶
　　年時既不同何以預分十二國之躔次乃班固漢¶
　　書地理志皇甫謐帝王世紀則分區域以配星躔¶
　　取不同時之十二國强配之實所未審又如房星¶
　　為宋分野東平須昌夀張屬焉然其地在濟東屬¶
<pb:KR2k0036_WYG_001-2a>¶
　　魯本非宋分又如星紀躔次為吳越分野然星紀¶
　　在於東北而吳越實在東南至其地分則或多或¶
　　少鶉首極多鶉火極狹盖甘石之書本由假托後¶
　　人附會益屬支離鄭康成有言九州分野之書既¶
　　亡後世堪輿所言易渉於誕是以星分域漢時已¶
　　疑之矣朱彛尊原書宗志書之例廣為引據列星¶
　　土於卷首亦沿襲前人之説今仍存其舊本而于¶
　　徴引脫略之處更採諸書以廣其未備焉¶
<pb:KR2k0036_WYG_001-2b>¶
原北斗七星是謂帝車運乎中央而臨制四方六曰開¶
陽亦曰應星主木主燕(大象列/星圖)¶
　　臣等謹按史記隋書及通志亦作開陽星經及宋¶
　　天文志作闓陽又按博雅旋為冀州開陽為梁州¶
　　臣等又按朱彜尊原書所載如斗宫天市垣二十¶
　　八宿山河兩戒五緯諸家之說徴引既多叙次未¶
　　免舛雜今詳加釐正分門𩔖叙其靈徴則附于卷¶
　　末云¶
<pb:KR2k0036_WYG_001-3a>¶
增北斗七星石氏云五主燕隋志六主燕(辰象/考)¶
増劉昭後漢書補注璇璣者北極星也玉衡者斗九星¶
也八為幽州按春秋緯二冀州(同/上)¶
增中宫七星五主土主燕(羣書/考索)¶
原玉衡第八星主幽州常以五寅日候之(史記天/官書)¶
原壬燕趙亥燕代(漢書天/文志)¶
増戍趙亥燕(淮南/子)¶
　　(臣/)等謹按淮南子及博雅載戌趙亥燕與漢天文¶
<pb:KR2k0036_WYG_001-3b>¶
　　志互異或以其犬牙相錯相近之土兼言之也¶
原天市垣二十二星東西列各十一星其東垣南第三¶
星曰燕(宋兩朝/天文志)¶
　　(臣/)等謹按星經天市圖第二星為燕與宋兩朝天¶
　　文志互異¶
増天市垣古歌曰燕連南海盡屬宋西歌曰南海與燕¶
為雁行(中西星經/同異考)¶
増天市垣二十二星左藩燕(鄒淮/厯書)¶
<pb:KR2k0036_WYG_001-4a>¶
原楚南一星曰燕有變動以其國占之(宋史天/文志)¶
增十二國十六星在須女南隋志楚南一星曰燕按今¶
監中圖韓東南一星曰燕(辰象/考)¶
增天市垣燕一星在楚星南(通占大象/列星經)¶
原蒼龍七宿有尾有箕氐胸房腹箕所糞也(星/經)¶
原尾九星如鈎蒼龍尾箕四星形狀如簸箕(丹元子/歩天歌)¶
增西歌曰接心是尾九㸃曲卓如衣角飄風前箕星有¶
四明相等大口如箕正向西(中西星經/同異考)¶
<pb:KR2k0036_WYG_001-4b>¶
増尾亦為九子星箕亦曰天津一曰天雞(晉書天/文志)¶
補尾為九子箕為敖客(史記天/官書)¶
補尾有七星形如蠍尾箕有四星形如牛角(法苑/珠林)¶
補箕尾之間謂之九江口(觀象/玩占)¶
増宋均云尾屬後宫塲故得兼子子必九者取尾有九¶
星也元命苞云尾九星箕四星為後宫之塲也(史記/索隠)¶
増宋均云箕以簸揚調弄為象又受物有去之來之之¶
象也詩云維南有箕載翕其舌又詩緯云箕為天口主¶
<pb:KR2k0036_WYG_001-5a>¶
出氣是箕有舌象讒言故詩曰哆兮侈兮成是南箕為¶
敖客行請謁也(同/上)¶
増尾箕尾為析木之津於辰在寅燕之分野尾九星為¶
後宫亦為九子星近心第一星為后妃次三星並為次¶
三嬪末二星為妾箕主八風亦后妃之府也(史記/正義)¶
原箕星散為幽州分為燕國(春秋元/命苞)¶
原箕尾為燕(春秋説/題辭)¶
増星部地名尾箕燕(淮南/子)¶
<pb:KR2k0036_WYG_001-5b>¶
増尾箕幽州(史記天/官書)¶
増燕故治今上漁陽右北平遼東莫郡幽州也(越絶/書)¶
増燕星得尾箕(山河兩/戒考註)¶
原漢永元銅儀尾十八度開元㳺儀景祐測驗同永元¶
銅儀箕十度景祐測驗同開元㳺儀十一度(宋史天/文志)¶
原尾漢太初厯洛下閎所測十八度宋皇祐所測十九¶
度崇寜所測十九度少元授時厯郭守敬所測十九度¶
十分箕太初厯十一度皇祐所測十度元豐所測十一¶
<pb:KR2k0036_WYG_001-6a>¶
度崇寜所測十度半授時厯所測十度四十分(古今律/厯考)¶
増分度尾十八箕十一四分一(淮南/子)¶
増尾十八度箕十一度(天象/志)¶
増尾十星十八度箕四星九度(廣/雅)¶
增尾宿一黄道經度十一宫一十度五十四分黄道緯¶
度南一十五度等四箕宿一黄道經度十一宫二十六¶
度五十分黄道緯度南六度五十六分等三(厯象/考成)¶
増尾宿一赤道經度十一宫六度四十二分赤道緯度¶
<pb:KR2k0036_WYG_001-6b>¶
南三十六度五十七分箕宿一赤道經度十一宫二十¶
六度二十一分赤道緯度南三十度二十三分(同/上)¶
　　(臣/)等謹按厯代以來測量恒星分度但就本宿所¶
　　離推刻未有以黄道赤道為之析其經度之毫髪¶
　　者是以逺自漢太初厯下至元明司天諸家互有¶
　　濶狹多寡之殊異我¶
朝¶
聖祖仁皇帝御製厯象考成一書用黄赤經緯互推乃¶
<pb:KR2k0036_WYG_001-7a>¶
　　得二十八宿度分之凖兹載尾箕分星具列其數¶
　　於下於以仰見天道至精法益詳盡蔑以加矣¶
增尾箕康熙壬子年赤道積度尾一十九度九分箕一¶
十度三十六分黄道積度尾一十五度三十六分箕九¶
度二十分(恒星/紀要)¶
原劉向言地分燕地尾箕之分野也自尾四度至斗六¶
度謂之析木之次燕之分也(漢書地/理志)¶
原自尾十度至斗七度百三十五分而終曰析木之次¶
<pb:KR2k0036_WYG_001-7b>¶
於辰在寅謂之攝提格於律為應鐘斗建在亥今燕分¶
野(帝王/世紀)¶
　　(臣/)等謹按帝王世紀作自尾十度至斗七度漢書¶
　　作危字誤今改正¶
原陳卓謂尾箕燕幽也自尾十至南斗十一費直謂起¶
尾九蔡邕謂起尾四(玉/海)¶
増尾九星去極一百二十七度半箕四星距西北星去¶
極一百二十一度半(宋兩朝/天文志)¶
<pb:KR2k0036_WYG_001-8a>¶
原自尾十度至南斗十一度為析木於辰在寅燕之分¶
野屬幽州陳卓范蠡鬼谷先生張良諸葛亮譙周京房¶
張衡並云尾箕燕幽州上谷入尾一度漁陽入尾三度¶
右北平入尾七度涿郡入尾十六度廣陽入箕九度(晉/書)¶
(天文/志)¶
増北京之北平府尾箕分涿通薊三州皆尾分(明史天/文志)¶
原尾箕析木津也初尾七度中箕五度終南斗八度(新/唐)¶
(書天/文志)¶
<pb:KR2k0036_WYG_001-8b>¶
原幽州星分尾箕涿州星分尾宿十六度薊州星分尾¶
宿三度霸州星分箕尾燕州星分尾斗(太平寰/宇記)¶
增尾箕析木之次也寅初起尾七度二千七百五十二¶
十一少中箕星五度三百七十六十七終斗八度其分¶
野河間涿郡廣陽國及上谷漁陽古之北燕(舊唐書/天文志)¶
原宛平大興良鄉尾一度通州三河武清尾二度昌平¶
順義宻雲懐柔尾三度涿州房山霸州文安尾四度豐¶
潤玉田薊州保定尾五度遵化平谷尾七度(清𩔖天文/分野之書)¶
<pb:KR2k0036_WYG_001-9a>¶
増漢書地理志燕地尾箕分野也今薊州通州南得涿¶
郡之易今州容城今縣范陽在今易州故安在今易州¶
涿州今州良鄉今縣及渤海之安次今東安縣(辰象/考)¶
原尾箕星曰析木宫曰人馬時曰寅州曰幽(厯代地理/指掌圖)¶
原第五尾四足箕四足斗一足在寅嵗星位焉其神如¶
弓故曰人馬宫(文殊所説善/惡宿曜經)¶
増寅為析木燕之分自尾十度至斗十一度(唐六/典)¶
原析木謂之津箕斗之間漢津也(爾/雅)¶
<pb:KR2k0036_WYG_001-9b>¶
原析别水木以箕斗之間是天漢之津也(爾雅孫/炎注)¶
原析木之津劉炫謂是天漢即天河也在箕斗二星之¶
間箕在東方木位斗在北方水位分析水木以箕星為¶
隔隔河須津梁以渡故謂此次為析木之津也(爾雅/疏)¶
増天漢起東方箕尾之間謂之天河亦謂之漢津(通/志)¶
原析木燕之分星幽州之星土也(周禮/總義)¶
原天漢起東方經尾箕之間謂之漢津(晉書天/文志)¶
原析津本晉薊縣改薊北縣開泰元年更今名以燕分¶
<pb:KR2k0036_WYG_001-10a>¶
野旅寅為析木之津故(遼史地/理志)¶
原野旅寅野謂星野旅謂躔次寅者辰舍東方之位燕¶
分析津之所也(遼史國/語解)¶
原星度分野十二次東西南北相反者四疑似者七所¶
可據者其惟析木乎其宿尾箕亦艮之維燕可以言東¶
北也(樂軒/集)¶
原析木為雲漢末泒山河極焉故其分野自北河末泒¶
窮北紀之曲東北負海為析木負海者以其雲漢之隂¶
<pb:KR2k0036_WYG_001-10b>¶
也(新唐書/天文志)¶
原大梁析木以負北海其神主于恒山辰星位焉(同/上)¶
増尾箕析木津也初尾七度中箕五度自渤海九河之¶
北得漢河間涿郡廣陽及上谷漁陽尾得雲漢之末派¶
龜魚麗焉箕與南斗相近為遼水之陽(同/上)¶
增唐占經曰尾東方木宿之末斗北方木宿之初次在¶
其間分析水木故曰析木(山河兩/戒考註)¶
原古之人有以天河斷兩界者天猶卵也經星之次環¶
<pb:KR2k0036_WYG_001-11a>¶
其四周銀河之所界者半其餘則天市太微位焉故二¶
十八舍其附于河者三之二沿之河以分其勢稽紫宫¶
以定其餘有條有次故秦雖西而位坤維之鶉首雲漢¶
之升兩戒之道也呉雖東南而位坤維之星紀雲漢之¶
降兩戒之終也燕窮北紀之曲故以末派之析木為燕¶
盖星河之流起於井終於箕則南者反北北者反南矣¶
(鬳齊十/一藁)¶
(原袁桷司天臺祭告㞑宿文益析木天津燕都所次維/昔初基相攸塗塈民用不頗  遐以治靈臺考占庸啟)¶
<pb:KR2k0036_WYG_001-11b>¶
(震悸善言惟從式致/芬祀  清容居士集)¶
増尾九星十八度在天市垣下河西箕四星七度半(山/河)¶
(兩戒/考注)¶
增尾箕蒼龍之末也直寅(同/上)¶
増析木之津一名大招一曰漢津(同/上)¶
原辰星主幽州(星/經)¶
原辰星水精也(尚書考/靈曜)¶
原北方黒色其𩔖水其應上為辰星(素/問)¶
<pb:KR2k0036_WYG_001-12a>¶
補辰星北方之位黒帝之子(天官/星占)¶
增辰星宰相之祥也經一百里亦偏將廷尉象也(同/上)¶
増廣雅云辰星謂之兔星則辰星之别名兔或作毚(史/記)¶
(索/隠)¶
増北方水太隂之精主冬日壬癸刑失者罰出辰星(史/記)¶
(天官/書)¶
增兔七命曰小正辰星天攙安周星細爽能星鈎星(同/上)¶
增兔星凡有七名命者名也小正一也辰星二也天攙¶
<pb:KR2k0036_WYG_001-12b>¶
三也安周星四也細爽五也能星六也鈎星七也(史記/索隠)¶
増兔五色青圜夏白圜喪赤圜中不平黒圜吉赤角犯¶
我城黄角地之争白角號泣之聲(史記天/官書)¶
増辰星理四時宋均云辰星正四時之法得與北辰同¶
名也(春秋元/命苞)¶
増辰星晉灼云常以二月春分見奎婁五月夏至見東¶
井八月秋分見角亢十一月冬至見牽牛出以辰戌入¶
以丑未二旬而入晨候之東方夕候之西方也(史記/正義)¶
<pb:KR2k0036_WYG_001-13a>¶
補辰星一曰能星一曰鈎星一曰毚星一曰鼎星一曰¶
㸑星一曰伺星北方黒帝叶光紀之神元武之宿水之¶
精也(觀象/玩占)¶
増七政第五曰伐水謂辰星也(史記/索隠)¶
增辰星一曰細極曰㸑星曰伺祠(天官/星占)¶
増辰星色黒比奎星大小于嵗星(宋中興/天文志)¶
增辰星謂之鈎星兔星(博/雅)¶
原北方辰星水生物布其紀(春秋元/命苞)¶
<pb:KR2k0036_WYG_001-13b>¶
原燕齊之疆候辰星占虛危(漢書天/文志)¶
増辰星曰北方冬水(通志天/文略)¶
増各星之光如雲氣者水星之性(尚書釋/天註)¶
增辰星主正四時當效於四仲(山河兩/戒考註)¶
原建武十二年正月己未小星流百枚以上或西北或¶
正北或東北二夜止六月戊戌晨小流星百枚以上四¶
靣行小星者庶民之𩔖流行者移徙之象也後三年吳¶
漢馬武徙鴈門代郡上谷闗西縣吏民六萬餘口置常¶
<pb:KR2k0036_WYG_001-14a>¶
闗居庸闗以東以避㓂(後漢書/五行志)¶
原景初元年十月壬申太白書見在尾歴二百餘日占¶
曰尾為燕有兵時公孫淵自立為燕王置百官發兵拒¶
守宣帝討滅之(文獻/通考)¶
　　朱彝尊原按陳氏魏志書十月壬申太白晝見乃¶
　　在明帝青龍三年至景初元年則書秋七月辛夘¶
　　太白晝見冬十月丁未月犯熒惑以歴推之十月¶
　　既書丁未不應復直壬申當以志為正也¶
<pb:KR2k0036_WYG_001-14b>¶
原晉惠帝永興元年七月庚申太白犯角亢經房心厯¶
尾箕是年九月王浚殺幽州刺史和演穆帝永和八年¶
六月辛巳日未入有流星大如三斗魁從辰巳上東南¶
行晷度推之在箕斗之間燕分也按占為營首營首之¶
下流血滂沱是後慕容儁僭稱大燕攻伐無已(晉書天/文志)¶
原景星見箕尾而慕容徳復燕此分野之驗也(禮經/會元)¶
補天寳九載八月五星聚于尾箕燕分也占曰有徳則¶
慶無徳則殃(新唐書/天文志)¶
<pb:KR2k0036_WYG_001-15a>¶
　¶
　¶
　¶
　¶
　¶
　¶
　¶
　¶
<pb:KR2k0036_WYG_001-15b>¶
　¶
　¶
　¶
　¶
　¶
　¶
　¶
欽定日下舊聞考卷一¶
