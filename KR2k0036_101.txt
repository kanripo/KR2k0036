# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:24.769599
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百一
<pb:KR2k0036_WYG_101-1a>¶
欽定四庫全書¶
欽定日下舊聞考卷一百一¶
　　郊坰(西十一/)¶
增¶
静明園東有鑲紅旗䕶軍營房(旗/册)¶
　　(臣/)等謹按青龍橋西為玉泉山金章宗建行宫于¶
　　此元明以來皆為遊幸之所¶
本朝康熙年間修葺¶
<pb:KR2k0036_WYG_101-1b>¶
賜名静明園乾隆年間重葺詳見¶
苑囿門鑲紅旗營房制度詳見官署門¶
增¶
静明園東北有七聖庵西北有淨安寺(五城寺/院冊)¶
　　(臣/)等謹按七聖庵爐一明成化十三年造鐘一崇¶
　　禎十五年造有香山鄉七聖庵重鑄鐘住持弟子¶
　　龎正吉等字淨安寺舊為西林禪寺後改今名僧¶
　　舍僅數椽寺後礫壤中明碑一禮部尚書毘陵胡¶
<pb:KR2k0036_WYG_101-2a>¶
　　濙撰景泰元年立碑稱寺左右菩提舍利寳塔二¶
　　座後又有延夀寳塔一座今僅存塔址耳¶
(増胡濙西林禪寺碑畧巒西林禪寺在都城西三十里/許去人境殊不逺而峯  峭㧞巖壑鬱紆最為勝處古)¶
(有梵刹蔽翳於榛莽之間正統三年秋九月募衆縁市/財僦傭剪荆除礫先營大雄寳殿次及四天王殿三門)¶
(廊廡萬佛藏經寳閣禪室方丈齊庖庫庾并左右繕治/菩提舍利寳塔二座後有延夀寳塔一座増飾像設金)¶
(碧交輝照耀山谷笵銅為鐘凡奉佛之儀飯僧之具制/所宜有者靡不精備外則繚以穹垣䕃以巨木儼然祗)¶
(園之境以為大功徳禪寺下院延僧洪永為住持正統/十一年九月䝉車駕臨幸有白金綵縀寳鈔之賜時以)¶
(為榮乃伐石書之俾來者得以考/見其所自而知構興之嵗月云)¶
<pb:KR2k0036_WYG_101-2b>¶
增¶
静明園西宫門外迤北有妙喜寺香露寺普通寺妙雲¶
寺四王府北有廣潤廟(五城寺/院冊)¶
　　(臣/)等謹按西山泉脈隨地湧現其因勢順𨗳流注¶
御園以滙於昆明湖者不惟疏𣲖玉泉已也其自西北¶
　　來者尚有二源一出於十方普覺寺旁之水源頭¶
　　一出於碧雲寺内石泉皆鑿石為槽以通水道地¶
　　勢髙則置槽於平地覆以石瓦地勢下則於垣上¶
<pb:KR2k0036_WYG_101-3a>¶
　　置槽兹二流逶迤曲赴至四王府之廣潤廟内滙¶
　　入石池復由池内引而東行於土峯上置槽經普¶
　　通香露妙喜諸寺夾垣之上然後入¶
静明園為¶
涵漪齋¶
練影堂諸勝詳見¶
苑囿門妙喜寺正殿恭懸¶
皇上御書額曰香海同源聨曰毫相湧祥輝等成七寳¶
<pb:KR2k0036_WYG_101-3b>¶
　　鏡光澄慧照合證三摩後殿額曰菩提普印聨曰¶
　　大圓鏡照三千界微妙香凝二六時皆¶
御書妙喜寺西為香露寺又西為普通寺普通寺南為¶
　　妙雲寺又西為廣潤廟祀龍神皆乾隆年間¶
勅建¶
　　又按四王府東北至¶
静明園外垣皆有土山土山外為東北一帶洩水河其¶
　　水東北流合蕭家河諸水經¶
<pb:KR2k0036_WYG_101-4a>¶
圓明園後歸清河四王府西南亦有土山土山外為西¶
　　南一帶洩水河其水流經小屯村西石橋平坡莊¶
　　東石橋折而南流經雙槐樹之東又東南至八里¶
　　莊西滙於釣魚臺前湖内為正陽廣寧廣渠三門¶
　　城河之上游此二洩水河皆乾隆年間奉¶
命開濬每夏間山水盛發藉此南北二河分釃其勢自¶
　　是田廬道路咸䝉利頼無復有泛溢沮洳之慮矣¶
增三教寺在四王府南(五城寺/院冊)¶
<pb:KR2k0036_WYG_101-4b>¶
　　(臣/)等謹按三教寺¶
本朝碑一大學士兼吏部尚書李天馥撰康熙三十二¶
　　年立鐵磬一明正徳元年造¶
原西山在府西三十里為太行山之首(紀纂/淵海)¶
　　(臣/)等謹按西山乃京西諸山之總名朱彛尊原書¶
　　載於甕山玉泉山各條之後今甕山奉¶
命改名萬夀山為¶
清漪園地玉泉山自¶
<pb:KR2k0036_WYG_101-5a>¶
聖祖時已¶
命名静明園皆應恭載¶
苑囿門兹卷編次郊西自¶
静明園西北各條以後即按照方位道里所在繼以西¶
　　山凡在¶
苑垣以外者皆逐條臚載至香山今奉¶
命改名¶
静宜園而碧雲寺亦為¶
<pb:KR2k0036_WYG_101-5b>¶
御蹕頻臨之地則敬載於¶
苑囿門兹不備録¶
原西山内接太行外屬諸邊磅礴數千里林麓蒼黝谿¶
澗鏤錯其中物産甚饒古稱神臯隩區也盧溝琉璃胡¶
良三橋山水所洩多歸其中其水皆藻緑異常風日蕩¶
漾水葉逓暎倚闌流覽令人欣然有欲賦京都之意(西/遷)¶
(注/)¶
　　(臣/)等謹按盧溝河詳見郊坰西卷二琉璃河見良¶
<pb:KR2k0036_WYG_101-6a>¶
　　鄉縣條下胡良河見涿州條下¶
原西山神京右臂太行山第八陘圖經亦名小清涼也¶
(長安/客話)¶
補太行首于三危伏于河折北而尊為恒山支巒複岡¶
畢赴于燕秩秩然復纚屬以東數十百里入于海上土¶
人以其西來號曰西山(清容居/士集)¶
(原貞佑二年正月李英乗夜與壮士李雄等四百九十/人出城縁西山進至佛巖寺令雄等下山招募軍民旬)¶
(日得萬餘人擇衆所推/服者領之  金史本傳)¶
<pb:KR2k0036_WYG_101-6b>¶
　　(臣/)等謹按佛巖寺今無考¶
(原白雲平章求仙于燕京西山頂一日適出滕玉霄訪/之不值因戯題于壁曰西風短褐吹黄埃何不從我遊)¶
(蓬萊振衣長嘯下山去後夜月明騎鶴來竟不留名白/雲公疑吕仙過之朝野輻輳寵賚山積後知為玉霄題)¶
(白雲公戒以勿泄/厚賂之  草木子)¶
　　(臣/)等謹按滕玉霄訪白雲平章處今無考¶
增乾隆六年¶
御製望西山詩　迤邐西峯翠靄侵紗㡡閒凭散幽襟¶
無心最喜雲生岫得句多因座對岑黛色烟光相罨畫¶
<pb:KR2k0036_WYG_101-7a>¶
卧遊静賞當登臨晚來蘭若僧方定遥想疎鐘度逺林¶
　　(臣/)等謹按西山¶
御製詩恭載首見之篇餘不備録¶
(原許衡别西山作我大山如蹲龍小山如踞虎烟嵐欎/蒼翠逺近互吞吐  來薊門居遨遊成樂土䇿杖望朝)¶
(雲卷簾看暮雨佳意豁塵醒勝㮣入談麈使我欎陶消/使我勞瘵愈生平鄙吝心一洗出千古回首聲利人何)¶
(殊坐囹圄逺役非素懐况有䟦涉苦吟鞕裊東風遲遲/如去魯芳菲二三月追遊盛梅塢歸來願無違一觴期)¶
(對舉師許文正集次周伯温韻/補貢  泰遊西山)　(嚴鐘啓城鑰百辟聨/)¶
(珮紳斜漢在昴畢瑶光正當寅華車出廣陌鼂采生熙/春隂厓凍猶結陽谷景已新雲林白洶湧石磴青嶙峋)¶
<pb:KR2k0036_WYG_101-7b>¶
(先皇昔遊幸顧瞻愴兹辰恍若鐡馬起空留玉衣陳鼎/湖去雖逺元化同其神慿危撫髙樹歴覽窮荒榛梵宇)¶
(抗疏嶺飛閣騰遐津虚庭潛飇發白日無纎塵長楊十/二衢甲第連居民清時治兹乆天地涵深仁矧兹風氣)¶
(完且復習俗淳耦耕雜&KR0373;畆獨釣當漪淪髙仙去窈邈/瑞氣留氤氲于焉契嘉晤頓覺煩抱伸謇予敬亭下清)¶
(池翳修筠時時一瓢酒獨酌不計巡對此動歸思江海/愁畸人  玩齋集)¶
(補郝敬西山絶句/人語山多不記名)　(西山三百寺十日徧經行歸與家/山草堂集)¶
(補王惲雨後㸔山作處西山盡日塵土靣一雨晩來膏/沐容霽色最堪圖畫  白雲零亂㸃髙峯  秋澗集)¶
(原李東陽西山詩逺日日車塵馬足間夢魂連夜到西/山近郊地在翻成  出郭身來始是閒雲裏盪胸㸔縹)¶
(緲溪邊洗耳聽潺湲秋風忽散城頭雨先為遊人一觧/顔  下馬溪橋散歩行暑風絺紵入林清村殽野飯匆)¶
<pb:KR2k0036_WYG_101-8a>¶
(匆發碧水青山靣面迎踏盡平堤憐草緑到來幽谷見/雲生西湖勝事年年别幾日愁多不出城  半嶺香臺)¶
(石磴斜懸空縹緲送天花新開塔寺雄西郭舊賜經幢/出内家避暑亭前泉帶雨回龍殿下水明霞太平天子)¶
(無巡幸頭白山僧誦法華多懐麓堂集三載來遊一夕/原王鏊遊西山詩  賞心  與宦情違)¶
(歸樹下杯行殊草草水邊人去更依依郊原約畧青驄/度天水蒼茫白鳥飛回首青山應笑我漫将塵土浣苔)¶
(衣王王文恪集行/原  廷相西山)　(西山三百七十寺正徳年中内臣/)¶
(作華縁海會走都人碧構珠林照城郭憶昔武皇倦機/務金馬門前有權豎賣官何止金為堂通賄能令鬼上)¶
(樹六邊将帥多奴賤未掛兵符先見靣文官細𤨏不值/錢鎮守監倉動千萬熏天氣熖侔天子嘘之者生啐即)¶
(死眼前變故如掌翻有賄方能保無事南海明珠不足/尚西域珊瑚鬬尋丈九州珍寳集京都遂使私門敵内)¶
<pb:KR2k0036_WYG_101-8b>¶
(帑人間富貴爾所有不慮生前慮生後髙墳大井擬王/侯假借佛宫垂不朽鑿山九仞平如席殿閣翬飛照雲)¶
(日已請至尊親賜額更為諸僧求䕶勅東林畫壁千歩/廊西林&KR1567;臺七寳粧南廊日月低浮圖北寺虹霓垂石)¶
(梁金銀何算委溝壑夜夜中天生寳光釋迦釋迦定心/痗慈悲反受豪華累土木横起西山妖忍見蒼生日憔)¶
(悴鄭王氏家藏集詩/原  善夫西山雜)　(西山五百寺多傍北邙岑土木/)¶
(春巖盡樓臺海霧深僧皆傳玉食地更累黄金縱目翻/愁極長安嵗嵗隂  少谷集)¶
(原王慎中遊西山詩奔良辰戾首夏肅軫遊西山山形/何崒嵂洲渚亘相綿  湍既下赴危峯亦上干谽谺石)¶
(洞杳迤邐飛梁懸朱葩晞晹谷翠羽茇隂巒閟室象霞/構疏甍慿風騫抗宇凌層基列楹俯流泉好鳥揚幽音)¶
(弱蕖濯清漣豈惟眈逺遊因兹達大觀拾乳歴窱&KR0772;擷/芳陵㠝岏渟渟出澗淙靄靄冒隴烟水碧間清藻靈颷)¶
<pb:KR2k0036_WYG_101-9a>¶
(茁瑶菅履險神彌豁入幽情更延隠巖懐子真蹈海期/仲連遺形九州外棲迹萬象顛崇深惟素秉神理迷真)¶
(銓遊心迓沖漠斯道庶不諼詩遵巖集逸興古來少瘦/原顧夢圭招盧駕部遊西山    盧生)¶
(馬年年踏芳草聞説東曹公事稀山川須及鶯花好蕭/條旅館製春衣拄笏西㸔冷翠微與君明日即偕往醉)¶
(逐流鶯花下飛山中絶與江南似恐為春光亂鄉思未/得扁舟訪故廬且復連鑣修褉事人生百年幾日春休)¶
(将黑髮戀風塵去年此地君曾至想見鶯花待故人/疣贅録)¶
(原郭文涓秋日游西山詩連緬惟京國遊夙憶西山勝/前期戒朋儕昧爽理征鐙  鑣出都門散轡遵郊徑&KR0642;)¶
(猶望晴巒迢逓陟烟磴蒼茫紫翠分参差金碧映雲際/鬱層甍風中發孤磬山光足怡愉池色湛清瀅覺花粲)¶
(竒馨慧草紛延亘梵影空中懸經聲榻前聽行恐苔痕/穿嘯聞谷響應翠巘屢攀躋朱闌恒眺凭取適情易酬)¶
<pb:KR2k0036_WYG_101-9b>¶
(息機意初稱登臨愜賞懐攬結動幽興聊兹郤喧&KR0349;庶/以慰蹭蹬  享帚集)¶
(補徐中行感舊作月自别燕臺白日徂華陽碣石總荒/蕪獨留一片西山  猶照當年舊酒罏  天目山人集)¶
(原呉寛答傳體齋約遊西山青玉案詞出西山於我如/無分要遊時春常盡住向京華凡六閏  城偏近山僧)¶
(笑我此事無人信故人書札勞相問可惜情懷還不順/冒暑同遊遊也悶湖隄須待杏花疎雨吹濕雙吟髩)¶
(匏翁家/藏集)¶
增四王府東北一里許為普陀山有天仙庵普庵塔院¶
(五城寺/院册)¶
　　(臣/)等謹按天仙庵¶
<pb:KR2k0036_WYG_101-10a>¶
本朝建碑一無撰人姓名乾隆十二年立庵之西即普¶
　　陀塔院¶
本朝碑一無撰人姓名乾隆二十一年住持僧照禄立¶
　　鐵鐘一明萬厯三十三年造院西數十武為普庵¶
　　塔塔制八觚門南向内供普庵菩薩像座前有横¶
　　石廣二尺餘髙尺餘刻嵩雲洞三字後有正徳辛¶
　　未秋八月七字尚可辨¶
(増建普陀山天仙庵碑/勅)　(盖聞鹿苑定慧婆心開一片/)¶
<pb:KR2k0036_WYG_101-10b>¶
(之慈雲鷲嶺止觀無身見千江之明月設大法於震旦/真印傳衣放智光於大千慿虚飛錫北平普陀山者千)¶
(巖萬壑積翠疑華伴佛髻以偕青共天花而並翠鐘鳴/谷應醒歴刼之沉迷梵喝魚歌度衆生之熱惱允矣花)¶
(宫之勝地洵哉香阜之名區也廼者沈氏徳懋珩璜職/優組紃忽求觧脱遂爾皈依爰以世胄之名闔居武夷)¶
(之綵屋心鏡靣壁經演三車吸露餐霞蓮生五色坐石/則雲生於衲添泉則月入於鐺婆娑乎奈苑之場遁迹)¶
(乎塵寰之外其始祝髮自朝陽之洞厥後乃徙于普陀/之山于是宜夀聞鐘永興推宅猶之廬峯之乍闢挾銀)¶
(殿以飛來漢觀之初成降玉梁以自下真仙呵䕶香界/頼以重新善信捐施金容因以復煥可為絳雲成盖人)¶
(間開舍利之城緑玉為階海上觀辟支之佛矣故樹無/量之碑用昭盛事于不朽云)¶
(大清乾隆十二/年且月吉旦立)¶
<pb:KR2k0036_WYG_101-11a>¶
增¶
静宜園東四旗健鋭雲梯營房之制鑲黄旗在佟峪村¶
西碉樓九座正白旗在公車府西碉樓九座鑲白旗在¶
小府西碉樓七座正藍旗在道公府西碉樓七座(旗/冊)¶
　　(臣/)等謹按香山東四旗健鋭雲梯營房乾隆十四¶
　　年奉¶
命建設後西四旗同¶
原聚寳山在玉泉山西南行數里度兩石橋循谿轉至¶
<pb:KR2k0036_WYG_101-11b>¶
卧佛寺寺在唐為兠率寺今名永安殿前娑羅樹來自¶
西域相傳建寺時所植今大三圍矣(春明夢/餘録)¶
　　(臣/)等謹按玉泉山西南平壤中有岡阜隠起俗稱¶
　　荷葉山疑即孫承澤春明夢餘録所稱聚寳山也¶
　　卧佛寺雍正十二年¶
世宗憲皇帝賜名十方普覺寺殿前恭立¶
世宗御製文碑方丈恭懸¶
世宗御書聨曰花氣合爐香馥郁天光共湖影空明其¶
<pb:KR2k0036_WYG_101-12a>¶
　　殿檐額曰雙林邃境卧佛殿額曰得大自在禪堂¶
　　聨曰苔益山文古池添竹氣清方丈額曰是地清¶
　　涼聨曰雨花㸃地成金粟水月瑩秋貯玉瓶檐前¶
　　聨曰雲開春閣圖書静雨霽秋窻竹桂閒皆¶
皇上御書明碑六一夀安禪寺記明禮部尚書毘陵胡¶
　　濙撰一檀越題名記皆景泰三年立一明憲宗夀¶
　　安寺如來寳塔銘一勅諭碑皆成化十八年立一¶
　　重修記嘉靖三十五年立一明神宗夀安寺碑萬¶
<pb:KR2k0036_WYG_101-12b>¶
　　厯十四年立寺内娑羅樹今尚存¶
原卧佛寺於深山絶澗中乃得寺以窣波為門殿前娑¶
羅樹二株西有泉注于池池上有石如碧玉(珂雪/齋集)¶
　　(臣/)等謹按十方普覺寺山門舊塔今已無存池與¶
　　石在寺西觀音堂之下今尚存詳見後條¶
原夀安寺白塔卓山門上入門古檜百章殿前二娑羅¶
樹大數十圍左一海松後殿卧佛一又後小殿更置卧¶
佛一俗遂稱卧佛寺(游/業)¶
<pb:KR2k0036_WYG_101-13a>¶
　　(臣/)等謹按卧佛今僅存銅佛一尊其香檀像已無¶
　　存¶
原卧佛寺名夀安因山得名卧佛俗稱也寺門有胡濙¶
碑卧佛凡二一香檀像唐貞觀年造一銅像憲宗皇帝¶
時造寺僧云(長安可/遊記)¶
原卧佛寺唐名兠率後名昭孝名洪慶今曰永安以後¶
殿香木佛又後銅佛俱卧遂目卧佛云寺西廣慧庵東¶
五華閣西南宏法寺(帝京景/物畧)¶
<pb:KR2k0036_WYG_101-13b>¶
　　(臣/)等謹按廣慧庵已圯僅存明萬厯間庶吉士胡¶
　　尚英碑詳見後卷五華閣遺址在十方普覺寺東¶
　　北山坡上宏法寺今無考¶
原卧佛寺亦以泉勝層巖夾道木石散置可游可坐兩¶
殿各卧一佛長可丈餘其一滲金甚精寺内娑羅樹二¶
株子如橡栗可療心疾門西有石盤方廣數丈髙亦稱¶
是上剏觀音堂周以欄楯石盤下有小竇出泉淙淙琤¶
琤下擊石底聴之泠然寺多牡丹盖中官所植取以上¶
<pb:KR2k0036_WYG_101-14a>¶
供者(長安/客話)¶
原卧佛寺今上曾駐蹕有重修御製碑(燕都遊/覽志)¶
(原娑羅不芘凡草不止惡禽杷酉陽雜俎餘葉相㳫捧/原娑羅花苞大如拳葉似枇  葉凡二十)¶
(苞類桐花一簇三十餘朶經月方謝花茅亭客話夏間/原娑羅者其木葉如海桐又似楊梅  紅白色春)¶
(開娑吳船録之交讓木也葉似柟皮如玉蘭色葱白最/原  羅外國)¶
(潔烏不棲䖝不生子能下氣異通雅圖&KR0866;版然如巴陵/原五臺山僧侈言娑羅樹靈  至畫)¶
(准隂安西伊洛臨安白下峨嵋山在處有之聞廣州南/海神廟四本特髙今京師卧佛寺二株亦有干霄之勢)¶
(顧或著或不著草木亦有/幸不幸也  渌水亭雜識)¶
<pb:KR2k0036_WYG_101-14b>¶
原英宗即位是年九月建夀安山寺給鈔千萬貫十月¶
命拜珠督造夀安山寺(元史英宗紀拜按拜珠䝉古/語存也舊作  住今譯改)¶
原至治元年春詔建大刹于京西夀安山索約勒哈達¶
黙色與御史觀音保成珪李謙亨上章極諫以為東作¶
方始而興大役以耗財病民非所以祈福也且嵗在辛¶
酉不宜興築帝殺索約勒哈達黙色與觀音保杖珪謙¶
亨竄諸遐裔(元史本傳也按索約勒䝉古語敎化之化/也哈陶剛  黙色義見前舊作鎻咬兒哈)¶
(的述失/今譯改)¶
<pb:KR2k0036_WYG_101-15a>¶
原三月益夀安山造寺役軍十二月冶銅五十萬斤作¶
夀安山寺佛像二年八月增夀安山寺役卒七千人九¶
月給夀安山造寺役軍匠死者鈔人百五十貫幸夀安¶
山寺賜監役官鈔人五千貫(元史英/宗紀)¶
原泰定元年二月修西畨佛事于夀安山寺三年乃罷¶
(元史泰/定帝紀)¶
原天厯元年立夀安山規運提㸃所三年改昭孝營繕¶
司(元史百/官志)¶
<pb:KR2k0036_WYG_101-15b>¶
原至順二年正月以夀安山英宗所建寺未成詔中書¶
省給鈔十萬錠供其費仍命雅克特穆爾薩勒廸等總¶
督其工役以晉邸部民劉元良等二萬四千餘户𨽻夀¶
安山大昭孝寺為永業户(元史文/宗紀)¶
　　朱彜尊原按夀安山即五華山果囉洛納延題張文¶
　　忠諫罷燈山稿詩自注至治間御史觀音保諫五¶
　　華山事棄市公時為中書叅議翊日上諫燈山疏¶
　　可證也今之卧佛寺疑即元昭孝寺當時鑿山¶
<pb:KR2k0036_WYG_101-16a>¶
　　開寺最稱巨刹五華廣慧其地甚隘必合卧佛而¶
　　為一爾卧佛銅像雖傳成化時造而碑記未詳安¶
　　知非冶銅五十萬斤所鑄耶¶
增¶
世宗御製十方普覺寺碑文　西山夀安有唐時古刹¶
以窣堵波為門泉石清幽層巖夾峙乃入山第一勝境¶
寺在唐名兠率後曰昭孝曰洪慶曰永安實一寺也中¶
有旃檀香佛像二其一相傳唐貞觀中造其一則後人¶
<pb:KR2k0036_WYG_101-16b>¶
笵銅為之皆作偃卧相横安寳牀俗稱卧佛見於紀載¶
詩歌者屢矣嵗乆頺圯朕弟和碩怡賢親王以無相悉¶
檀庀工修建嗣王𢎞晈𢎞曉繼之捨貲葺治於是琳宫¶
梵宇丹艧煥然遂為西山蘭若之冠工既竣命無閡永¶
覺禪師超盛往主法席夫象教之設所以顯示真宗佛¶
身充滿于法界普現一切羣生前隨縁赴感靡不周而¶
恒處此菩提座是以造像多為五色蓮臺結跏趺坐而¶
兹獨示卧相者其義何居善見毘婆沙律釋佛遊王舍¶
<pb:KR2k0036_WYG_101-17a>¶
衛城謂遊有四一者行二者住三者座四者卧以是四¶
法名之曰遊然則豎窮三際横亘十方惟一真心泯絶¶
對待應縁現迹任物成名凡此四威儀邊在在三摩鉢¶
地如玉鏡之交照似寳珠之五色非同非異非即非離¶
居斯常寂光中便是毘盧頂上今者石泉流于舍下木¶
葉飃于巖間非王舍衛城行法遊乎塔鈴少選而聲銷¶
旛角無風而動息非王舍衛城住法遊乎行者住者如¶
是坐者卧者同然矣夫虚空無相不拒諸相發揮法性¶
<pb:KR2k0036_WYG_101-17b>¶
無身匪礙諸身顯見果能不起有情無情之妄想不生¶
心内心外之邪思将一法纔通萬象悉歸心地千途並¶
㑹光明遍滿恒沙此七寳牀上古佛現前丈六金身盖¶
覆大地占斷三際不往不來豈非一佛卧遊十方普覺¶
歟因名之曰十方普覺寺而勒是語於碑並記朕弟和¶
碩怡賢親王修寺縁起以示來者　内閣學士兼禮部¶
侍郎加一級臣勵宗萬奉¶
勅敬書¶
<pb:KR2k0036_WYG_101-18a>¶
增乾隆七年¶
御製秋日普覺寺詩　金颸颭華盖露氣逗曉寒西山¶
景色佳駕言兹遊盤羽騎度林樾和鸞駐禪闗兩峯闢¶
仙路其背衆嶺環蘭若百年餘勝境非塵寰是時新秋¶
霽黛色滌逺巒一川禾黍風西成誠可觀金吾莫喧呼¶
恐妨僧坐禪屏營禮大士而無心可䖍卧佛伸其足萬¶
刼常安眠菩薩羣擁立垂垂寳髮鬗旋憩方丈幽敲火¶
烹山泉泠泠來牖下流為清鏡瀾襍英紛砌旁鳳仙與¶
<pb:KR2k0036_WYG_101-18b>¶
雞冠塵心一以洒廻蹕傳林間比丘漫凝睇爭如上方¶
閒¶
　　(臣/)等謹按普覺寺¶
御製詩㳟載首見之篇餘不備録¶
增乾隆八年¶
御製香山示青崖和尚詩　峰含宿潤黛螺新一脉曹¶
溪試問津憇彼來青之梵室對兹衣紫者山人却欣觸¶
目皆無滓不必談元始逺塵坐乆蘭煙消篆字禽聲樹¶
<pb:KR2k0036_WYG_101-19a>¶
色總天真¶
　　(臣/)等謹按是詩¶
御書寳翰恭懸普覺寺方丈今恭載卷内青崖本寺住¶
　　持僧名也其屢䝉¶
賜示詩章例不具録¶
(增明憲宗夀安寺如來寳塔銘碑民去都城西北半舍/許即香山鄉其地與植沃衍葱欝  居僧舍聨處而不)¶
(斷盖近圻之勝㮣也直鄉西北有山曰夀安山不甚高/而蜿蜒磅礴之勢來自太行至此與居庸諸山相接山)¶
(之陽有寺曰夀安禪寺寺創于唐其始名兠率後改名/昭孝洪慶歴年既逺其規制悉燬于兵漫不可考矣正)¶
<pb:KR2k0036_WYG_101-19b>¶
(統中我皇考英宗睿皇帝臨御日乆天下承平民物蕃/庶因念世道之泰治化之隆必有黙相隂佑之者而金)¶
(仙氏之教實本于慈悲宏于濟利歸于正覺所以勸善/化惡咸趨于正者不無補于世也乃眷是寺鼎新修建)¶
(構殿宇以及門廡傑制偉觀穹然煥然非復昔之莾蒼/比矣已乃勅賜今名頒大藏經一部置諸殿植佳時擇)¶
(日親御六龍以臨幸焉並賜白金禇幣為香火之費於/時緇流拜稽俯伏興念莫不慶幸千載之一遇盖環都)¶
(城號為名刹者曾不及是寺之光顯也邇來又三十有/餘年矣朕惟皇考之志是崇是繼乃暇日因披圖静閲)¶
(知寺猶有未備者命即其前高爽之地營建如來寳塔/一座輦土輸石重疊甃砌既周既宻式堅且好闌檻雲)¶
(擁龕室内秘寳鐸懸其簷相輪覆其危丹堊之飾周匝/於内外諸佛菩薩神天之像層見于霄漢間蓋其高以)¶
(丈計者七而縮其為尺者一其濶以丈計者五而贏四/尺其深比濶殺丈一尺蟠固峻峙巍峩山立而神光華)¶
<pb:KR2k0036_WYG_101-20a>¶
(燈昕夕露現屹望于數百里外真福地之竒蹟也既又/于其下構左右二殿各髙二丈而贏四尺經始於成化)¶
(壬寅春三月落成于冬十一月既成藏舍利塔中若昔/阿育真相為之者嗟夫朕建斯塔非徒以崇觀美也所)¶
(以表是寺得其地得其山又得我皇考㤙先之霑被足/以傳千載而不朽也所以揭大法于有象示萬目之指)¶
(歸使夫樂善者知所趨稔惡者知所悟而不迷其途也/所以示百千世界俾皆興其精進之心皆破其邪惑之)¶
(見而成其善果則足以上答天地祖宗之恩下為生民/造福也願力所及欲丕顯丕承肆捉筆紀成緒以告夫)¶
(來者成化十八年十一月立蘭若春三月花比青彌陀/原朱國祚卧佛寺詩  傳聞)¶
(院多惆悵芳時來獨後但聞風葉響娑羅子介石齋集/原陳萬言卧佛寺詩  覽眺吾将倦津梁  亦疲逺嵐)¶
(燈熖細側檜兩聲欹僧榻禪栖定蕃齋夜/供遲松寮思襆被不記出山時  鈃園集)¶
<pb:KR2k0036_WYG_101-20b>¶
原宣和手勅一通卷首題識四字英宗皇帝御書也帝¶
以至治三年正月幸五華山有以此書獻者丞相拜珠¶
侍側就題以賜之(道園學/古録)¶
　　(臣/)等謹按宣和手勅及英宗御書今無考¶
原丞相順寧忠烈王阿實克布哈侍上于五華殿進寡¶
嗜欲薄滋味之戒上嘉其忠忱命進酒王曰陛下既納¶
臣言不足取信也上為罷酒(黄文獻集布按阿實克蒙/古語利也  哈義見前舊)¶
(作阿沙不/花今譯改)¶
<pb:KR2k0036_WYG_101-21a>¶
　　(臣/)等謹按五華殿今無考¶
　¶
　¶
　¶
　¶
　¶
　¶
　¶
<pb:KR2k0036_WYG_101-21b>¶
　¶
　¶
　¶
　¶
　¶
　¶
　¶
欽定日下舊聞考卷一百一¶
