# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:24.948811
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百八
<pb:KR2k0036_WYG_108-1a>¶
欽定四庫全書¶
欽定日下舊聞考卷一百八¶
　　京畿(通州一/)¶
原通州在府東四十五里(明一/統志)¶
　　(臣/)等謹按通州明屬順天府¶
本朝因之順治十六年省潞縣入州¶
增州東西距四十五里南北距八十里東至三河縣界二¶
十五里西至大興縣界二十一里南至武清縣界六十¶
<pb:KR2k0036_WYG_108-1b>¶
里北至順義縣界二十里東南至香河縣界五十里西¶
南至永清縣界四十五里西北至昌平州界三十五里¶
(一大清/  統志)¶
原在漕河之西三里(漕河/圖志)¶
　　(臣/)等謹按漕河距今州城半里許¶
原州秦屬漁陽郡漢為潞縣地仍屬漁陽郡(清類天文/分野之書)¶
補潞高陽氏後䢵姓漢屬漁陽(國名/紀)¶
增通州本禹貢冀州之域春秋戰國皆屬漁陽郡兩漢¶
<pb:KR2k0036_WYG_108-2a>¶
本潞縣及安樂縣地皆漁陽屬邑魏晉以降屬幽州後¶
魏置潞郡隋開皇初省入涿郡唐武徳二年於此置元¶
州領潞臨泃無終等縣貞觀元年省元州後為潞縣後¶
以水為患徙治安樂故城今州之東北即舊治地也歴¶
五代皆因之至金天徳三年陞為通州元因之領縣二¶
曰潞曰三河𨽻大都路洪武元年閏七月内附併潞縣¶
入於州仍以三縣𨽻焉屬北平府(圖經/志書)¶
原高梁水東至潞縣注於鮑邱之水又南逕潞縣故城¶
<pb:KR2k0036_WYG_108-2b>¶
西王莽之通潞亭也漢光武遣呉漢耿弇等破銅馬五¶
幡於潞東謂是縣也(水經/注)¶
增漁陽郡路縣莽曰通路亭(漢書地/理志)¶
　　(臣/)等謹按漢書地理志漁陽郡下之路縣作路與¶
　　上黨郡之潞故潞子國異文後漢書郡國志漁陽¶
　　郡下始列潞縣為潞河之文承用始也通路亭今¶
　　無考¶
原公孫瓚斬劉虞虞從事漁陽鮮于輔齊周騎都尉鮮¶
<pb:KR2k0036_WYG_108-3a>¶
于銀等率州兵欲報瓚以燕國閻柔素有恩信共推柔¶
為烏丸司馬柔招誘烏丸鮮卑得數萬人與瓚所置漁¶
陽太守鄒丹戰于潞北大破之斬丹(三國/志)¶
原晉屬燕國後魏仍屬漁陽郡北齊時分置潞郡(方輿/紀要)¶
原隋開皇初罷入涿郡唐武徳二年自無終徙漁陽於¶
此置元州(清類天文/分野之書)¶
原元州領潞臨泃漁陽無終四縣貞觀元年廢州省臨¶
泃無終二縣以潞漁陽歸幽州(太平寰/宇記)¶
<pb:KR2k0036_WYG_108-3b>¶
原遼人既彊内侵諸州皆徧幽州東十里之外人不敢¶
樵牧趙德鈞為節度使於州東五十里城潞縣而戍之¶
近州之民始得稼穡(通/鑑)¶
増潞縣𨽻南京析津府在京東六十里(遼史地/理志)¶
増宋宣和四年以潞縣𨽻燕山府七年金人復取之(宋/史)¶
(地理/志)¶
原金天徳三年改黎陽之通州為濬州以此縣陞為通¶
州元因之領二縣屬大都路今潞縣并入州領縣四三¶
<pb:KR2k0036_WYG_108-4a>¶
河武清寳坻漷縣(清類天文/分野之書)¶
補北通州燕山府潞縣也北並海金人每年於此造海¶
船因改為州(海陵/集)¶
原元既隳城郭兵火之後祗編籬寨而已洪武元年閏¶
月燕山忠敏侯孫興祖從大將軍徐逹督軍士修城始¶
甃以磚石周圍九里十三歩高四丈六尺在潞河之西¶
因以潞水為濠(名勝/志)¶
(補洪武元年閏七月徐逹率諸將既克長蘆直沽進抵/河西務郭英首與元兵戰生擒逹勒逹判阮遇元平章)¶
<pb:KR2k0036_WYG_108-4b>¶
(安布擊破之距通州三十里為營深溝髙壘為持乆計/衆請連攻城英曰吾師逺來敵以逸待勞攻城非我利)¶
(也宜出其不意破之翌日大霧英以千人伏道旁率精/騎三千直抵城下元將五十八國公率敢死士萬餘張)¶
(兩翼出戰良久英佯敗敵乗勝來追伏兵起截其軍為/二斬首數千級元知院布延特穆爾力戰死之擒元宗)¶
(室梁王博囉二十七日夜三鼓遂克通州布鴻猷録語/按逹勒逹滿洲語隠避處也舊作逹逹安  唐古特)¶
(不善之謂也舊作奄卜布延䝉古語福也特/穆爾義見前舊作卜顔帖木兒今俱譯改)¶
原通州上拱¶
京闕下控天津潞渾二水夾會於東南幽燕諸山雄峙¶
於西北舟車輻輳冠葢交馳實畿輔之襟喉水陸之要¶
<pb:KR2k0036_WYG_108-5a>¶
會也(通畿輔/  志)¶
原城門四東曰通運西曰朝天南曰迎薰北曰凝翠各¶
有樓(通州/志)¶
原宣徳八年閏八月命都指揮劉斌董修通州城樓(明/宣)¶
(宗實/録)¶
原新城景泰間築周七里有竒中有西南二倉葢國家¶
歳入東南漕運四百萬石析十之三貯於通倉故為城¶
以屏蔽之(名勝/志)¶
<pb:KR2k0036_WYG_108-5b>¶
原成化十二年十一月鎮守通州都督同知陳逵監察¶
御史徐鏞奏通州密邇京師南北糧運積貯于此城池¶
不可不謹正統十四年額森侵境以倉厫在西城外乃¶
築新城障之倉卒經營未如制度舊城高三丈五尺垜¶
口五尺臺廣三丈五尺而新城不及其半請拆舊城西¶
面而展新城北角與相連接增其丈尺使上下齊一仍¶
建甕城敵臺於城北開一門以通河道上命逵會巡撫¶
汪霖覆勘以聞(明憲宗/實録)¶
<pb:KR2k0036_WYG_108-6a>¶
原新城連接舊城正徳六年巡撫都御史李貢增崇之¶
加五尺萬厯十九年復修南門題曰望㠶雲表西門題¶
曰尺五瞻天(通州/志)¶
(原李東陽重修通州新城記帝通州在國初為北平布/政司之屬郡舊有城自文皇  定都以來肇立京府並)¶
(置州衛東南漕運歳入四百萬析十之三貯于州城既/久且富乃於城兩門外闢地為西南二倉景㤗間以外)¶
(警復築城七里有竒環而翼之為新城時倉卒規制未/備高止丈餘視舊城不及其半比年磚石剥落外内出)¶
(入可登而越也正徳辛未流氛為患副都御史李貞巡/撫其地深以為憂引水而環之三周已乃詢諸有司圖)¶
(所以禦災捍患者上疏言天下之治與其有事而圖孰/若先事而慮今畨上京軍數千名方留城守宜以其隙)¶
<pb:KR2k0036_WYG_108-6b>¶
(計工修築工部分司有廢磚數十萬宜借以供用上命/户部左侍郎卲君寳兵部左侍郎李君浩工部右侍郎)¶
(夏君昻率僚屬往相其宜悉如所議君人留罪人所贖/金為凡百費用新城舊基增築五尺其外為甎内寳以)¶
(土上復為垜牆六尺有咫而長廣皆如其數又為敵臺/其西南為甕城重門懸橋皆舊所未有其為役皆分畨)¶
(迭作人樂趨事不數月而成焉於是知州楊濬州學正/洪異等謂兹役之重不可以無述介吾妻之從子岳序)¶
(班梁以請於余余惟天下大計不外於兵民兵民所頼/以生者必資乎食兹役也皆有頼焉若所謂先事而備)¶
(則李君固言之即唐李綘所以告其君者也顧狃於安/逸者恒以為不足憂而張皇者又有所不及謀比盜賊)¶
(芟刈畧盡逺近諸司猶晏安不復致慮而李君方矻叙/矻不暇議者而以多事為疑亦獨何哉予感其事因)¶
(其始末為方來者勸俾以羡財餘力益增而髙焉其為/補豈小哉是役也巡按御史陳君祥巡倉御史詹君源)¶
<pb:KR2k0036_WYG_108-7a>¶
(實協其謀董其事者則分守都指揮黄璽等十餘人系/之詩曰文皇建都治必南嚮州名曰通作我東障高城)¶
(巍峩有兵有民漕河北來餉粟雲屯儲盈庾增新城是/築有功弗終高及其腹月傾歳頽寖不及前窺覘之患)¶
(孰防未然矻矻臺臣出治斯土遭時多虞實備羣侮陳/誤在廷惟皇聖明乃集羣議乃覩地形營兵如林時屬)¶
(戍守且練且修工弗外取倉有餘粟鍰有贖囚斯納斯/出財弗外求因城為高幾倍其半其周七里環彼三靣)¶
(望之巖巖即之巉巉河流在陽其水潭潭前有連城後/有臯壤越百餘年既崇且廣古亦有言安不㤀危惟臺)¶
(有臣為藩為維金湯髙深同彼帶礪守在四方傳於萬/世  懷麓堂集)¶
(原唐文獻重修通州新城記自通州古漁陽地相傳勝/國前無城捍以籬寨其有城  洪武初忠敏侯孫興祖)¶
(始其奏建二城以䕶西南二倉自正徳間總督糧儲李/徳始其增修新城自嘉靖六年中丞李貢始今重修新)¶
<pb:KR2k0036_WYG_108-7b>¶
(城以聨舊城使之唇齒相附則萬厯十九年濟南晴江/王公始公博大精敏負文武異才簡書之餘出就行部)¶
(相度要害謂通州乃肘腋上流咽喉重鎮無若修新城/為急於是上其議既疏聞制曰可公乃檄將吏捐朽剜)¶
(蠧役夫悉取諸營軍不以煩父老經費悉出儲帑金贖/鍰及屯粟之餘不以括民廩啇索城高一丈厚尺有咫)¶
(長一千三百四十丈有竒首城樓次角樓次窩舖繚以/周垣濬以溝塹工中程材中度延裘中地勢塼埴中凖)¶
(繩楛更而良老更而壯葢自癸巳以迄乙未再浹歳而/竣天子為賞賚勤勞諸臣大小有差而中外諸君子亦)¶
(無不樂成於是役者夫通州非郡邑之城天子之城也/明王以四方為守三輔為衛今上垂拱二十餘年邊臣)¶
(狃於恬嬉武備弛廢猶幸公身親畚鍤天險屹然仰拱/京闕俯控天津將自今伊始謹葢藏收保聚貢道以肅)¶
(屯積以固名雖重修而事君鼎剏昔春秋書築城者二/十九獨叔敖城圻君子以為敏子囊子城郢君子以為)¶
<pb:KR2k0036_WYG_108-8a>¶
(忠維忠與敏兼之則通州今日之役是已公名見/賔號晴江魯人由甲戌進士至今官  占星堂集)¶
原通州舊有城久圮明洪武元年禆將孫興祖因舊址¶
修築正統間糧儲太監李徳鎮守指揮陳信奏建新城¶
䕶之周八里高三丈二尺連接舊城西面為門二萬厯¶
十九年密雲兵備又大修之城垣連垜口高三丈五尺¶
長一千三百四十丈有竒二十二年戸部郎中于仕亷¶
周視兩城隍併可為池請引通惠河注之詔濬三千三¶
百餘丈加深二尺許廣視深四倍建閘一橋四¶
<pb:KR2k0036_WYG_108-8b>¶
本朝康熙九年知州密完福因新舊兩城坍塌復修葺¶
(通畿輔/  志)¶
　　(臣/)等謹按乾隆三十年總督方觀承奏請動¶
帑重修新舊城合而為一其舊城拆去西面共為五門¶
　　各建重樓舊城通運迎薰凝翠三門名新城望㠶¶
　　雲表尺五瞻天二門名俱仍其舊¶
原崇禎四年督部范公景文閱視通州舊城東北新城¶
西南皆受敵衝遂各建臺一座形如扇自左至右長十¶
<pb:KR2k0036_WYG_108-9a>¶
二丈高三丈七尺虛其中以架礟(通州/志)¶
　　(臣/)等謹按通州舊城新城兩臺尚存¶
增古城在城東八里甘棠鄉周圍四里相傳為前朝駐¶
兵處今觀遺跡乃似邑墟或曰即潞縣(通州/志)¶
　　(臣/)等謹按古城遺址今尚在地名古城莊¶
(補建武中漁陽太守彭寵被徵書至明日潞縣火災/起城中飛出城外燔千餘家  後漢書五行志)¶
原平谷故城漢縣廢城在今潞縣北(太平寰/宇記)¶
原州北平谷城漢所置縣屬漁陽郡後漢建武初光武¶
<pb:KR2k0036_WYG_108-9b>¶
遣十二將軍追破大槍五幡于平谷即此晋省石趙復¶
置北魏太平真君七年廢入潞縣(方輿/紀要)¶
　　(臣/)等謹按平谷故城遺址無考¶
原安樂故城漢縣廢城在今潞縣西北(太平寰/宇記)¶
原通州西北安樂城漢漁陽郡屬縣晉屬燕國北魏太¶
平真君七年廢入潞縣(方輿/紀要)¶
原濕餘水東南流逕安樂故城西更始使謁者韓鴻北¶
徇承制拜呉漢為安樂令即此城也(水經/注)¶
<pb:KR2k0036_WYG_108-10a>¶
原沽水南逕安樂縣故城東晉書地道記曰晉封劉禪¶
為公國俗謂之西潞水也(同/上)¶
原晉穆帝永和六年二月燕王雋使慕容覇將兵伐趙¶
覇軍至三陘趙征東將軍鄧恒惶怖焚倉庫棄安樂遁¶
去與幽州刺史王午共保薊徙河南部都尉孫泳急入¶
安樂撲滅餘火籍其榖帛覇收安樂北平兵糧與雋會¶
臨渠(通/鑑)　(以上五條原在順/義縣卷内今改移)¶
增更始立使使者韓鴻徇河北或謂鴻曰呉子顔竒士¶
<pb:KR2k0036_WYG_108-10b>¶
也可與計事鴻召見漢說之遂承制拜為安樂令註云¶
安樂縣名屬漁陽郡故城在今幽州潞縣西北(後漢書/呉漢傳)¶
　　(臣/)等謹按安樂故城遺址雖不存然方輿紀要既¶
　　云北魏廢入潞縣則在今通州境内可知也太子¶
　　賢後漢書註云安樂故城在今幽州潞縣西北則¶
　　唐人言之矣樂史太平寰宇記安樂故城今在潞¶
　　縣西北則宋人言之矣又馬端臨文獻通考亦載¶
　　安樂故城於潞縣下則元人言之矣朱彛尊原書¶
<pb:KR2k0036_WYG_108-11a>¶
　　獨載此安樂故城五條於順義卷内則因顧炎武¶
　　昌平山水記後魏安樂郡故城一條牽連書之以¶
　　致誤耳考安樂本非因縣為郡郡自在今順義縣¶
　　境縣自在今通州境不得以名之相同而混郡縣¶
　　為一也謹改移于此¶
増乾隆七年¶
御製通州道中詩　白雲紅樹通州道麥壠禾塲九月¶
秋好景沿途吟不了豳風圖畫望中收　漁舟蟹舍儼¶
<pb:KR2k0036_WYG_108-11b>¶
江鄉螮蝀横波飲練長䇿渡漫思荷芰緑亞洲賸有荻¶
蘆黄¶
增乾隆十二年¶
御製過通州詩　青郊和以暄風物近清明不禁霜露¶
思駕言東上¶
陵前旌度潞川後旅背鳯城予昔青宫時此路頻長征¶
(雍正年間屢經奉陵/  命恭祭    景)憶彼慈雲壁(慈雲寺在通/州西十里)幾度題¶
句曾林坰故好在髭鬚非後生沿隄栁已黄出隴麥未¶
<pb:KR2k0036_WYG_108-12a>¶
青望雪繼望雨東畝遲力耕教養雖並要富庻之未能¶
經厯始知艱所志嗟何成¶
增乾隆十七年¶
御製過通州浮橋即景雜詠　飛梁駕水響梢東轉漕¶
連艘此處通南望江鄉渺何極遙源猶憶自雲中　汀¶
蒲岸芷染烟光仲月融怡麗百昌依舊廿年寒食景吟¶
髭贏較幾莖長　郡城塔影落波尖生齒休和日日添¶
纔命農官出紅朽頓教米賤樂窮閻(近釐太倉夙弊因/命預給臣工二年)¶
<pb:KR2k0036_WYG_108-12b>¶
(俸糈京師米/價為之頓減)　來往䑸艫藉底因陽闗唱處解維新便¶
教一晌思南客豈必九重無故人¶
増乾隆三十五年¶
御製過通州詩　樹梢看塔影烟外過通州沙嶺延東¶
亘潞河自北流浮橋連巨鷁野岸起閑鷗發帑完城郭¶
(各省城垣有應修葺者特發帑五百餘萬繕治之以資/保衛通州為畿東首治工作先施兹則崇墉屹峙益臻)¶
(壯觀/矣)無非保障謀¶
　　(臣/)等謹按通州¶
<pb:KR2k0036_WYG_108-13a>¶
御製詩謹繹有闗紀述者恭載卷内餘不備録¶
(原馬祖常通州詩思潞水年年沙際流都人車馬到沙/頭獨憎楊栁無情  送盡行人天未秋  石田集)¶
(原貢奎通州道中作喘萬雉參差雲霧開四千里外客/重來平岡日出車牛  古道塵飛驛騎囘白玉至今傳)¶
(楚璞黄金自古說燕臺高樓紅斾應如昨莫遣新愁到/酒杯  雲林集)¶
(原貢師㤗發通州作起日日思歸未有期及歸翻恨數/年遲開&KR0657;聼得呉歌  絶似閶門送别時  玩齋集)¶
原州治在城北門迤西洪武三年建儒學舊在州治西¶
元大徳二年知州事趙居禮建明永樂十四年重修正¶
統十二年再葺有弋陽李奎碑記嘉靖四十二年知州¶
<pb:KR2k0036_WYG_108-13b>¶
事張守中撤而新之改建文廟於明倫堂之基學西舊¶
有通恵書院去之改建明倫堂於其址州人程綬記其¶
事於石(通州/志)¶
(原呉澂通州文廟重修碑建皇元有天下文教自京師/逹郡縣雖遐陬僻壤莫不  學設官以闡教事通州近)¶
(在畿甸素闕廩給學官每至輙去不惟教事廢弛而孔/廟亦且不葺將就傾圮永平楊齊賢由豐潤縣教諭來)¶
(為通州學正思振厥職擇民間子弟可教者得三十家/籍之入學謂之誦書白之官府而復其身州之參李侯)¶
(與州之長協心主張于上於是人願出力以修廟學至/治二年七月役興八月績成孔廟正殿東西兩廡爰及)¶
(外門上瓦下甓朽墁一新講堂敝壤葢覆而塗墐之前/後牕牖中外甃砌悉備其所未備其南則敞門塾一間)¶
<pb:KR2k0036_WYG_108-14a>¶
(其北則續檐宇三間學者遂有藏息之所廟之南竪穹/碑刻加封詔書示永久積年之頽靡一旦而完整雖曰)¶
(學官之勤㣲州官挾持之功胡能致是哉古之牧民者/常以教民孝悌忠信為急務通州之官能用意於廟學)¶
(不敢後庻幾不愧古良牧之政矣州長名蘇拉吉逹其/官承直李侯名額森其官承事在州多恵政通民便之)¶
(初榆河之西有閒田欽依至元三十一年詔㫖撥𨽻州/學後運官奪取造廬舍而私其僦利齊賢愬於官户部)¶
(禮部暨監察御史直其說以畀州學如初今齊賢又以/餘暇率所轄三河縣之民修其縣之廟學㮣可書也)¶
(呉文正集舊按蘇拉滿洲語閑散也/吉逹槍也  作速朗吉大今譯改)¶
　　(臣/)等謹按州學明萬厯年間巡按黄吉士修刑部¶
　　主事蔡成已撰碑崇禎十三年知州嚴錫命修葺¶
<pb:KR2k0036_WYG_108-14b>¶
　　殿門開泮池¶
本朝康熙十一年知州閻興邦重修吏部左侍郎張士¶
　　甄撰文國子監祭酒沈荃書石十八年地震傾圮¶
　　知州于成龍修吏部尚書張士甄撰碑乾隆三十¶
　　二年復修¶
原通州取漕運通濟之義(郡縣/釋名)¶
原元通州十三倉曰有年曰富有曰廣儲曰盈止曰及¶
秭曰迺積曰樂歳曰慶豐曰延豐曰足食曰富儲曰富¶
<pb:KR2k0036_WYG_108-15a>¶
衍曰及衍(禁/扁)¶
原延祐六年七月通州漷州增置三倉(元史仁/宗紀)¶
　　(臣/)等謹按十三倉見元史職官志又地理志通州¶
　　有豐備通濟太倉或即延祐時増置之倉云¶
增通州都漕運司在通州大道之北(析津/志)¶
　　(臣/)等謹按都漕運司署遺址俱無考¶
原永樂七年七月修通州衛倉十三年二月設北京通¶
州左右衛神武中衛定邊武清五衛倉十六年八月置¶
<pb:KR2k0036_WYG_108-15b>¶
通州衛通濟倉(明成祖/實録)¶
原通州衛在州治南建文四年成祖置衛於此又有左¶
右二衛俱永樂中建(方輿/紀要)¶
原神武中衛亦在州治南建文二年燕王所置又有定¶
邊衛在州治西南則建文四年所置也(同/上)¶
　　(臣/)等謹按通州衛神武中衛定邊衛武清衛遺基¶
　　今俱廢惟左右二衛各設千總一員督運¶
原景㤗六年二月增置通州倉(明景帝/實録)¶
<pb:KR2k0036_WYG_108-16a>¶
原西倉在舊城西門外新城中俗呼大倉永樂七年建¶
中倉在舊城南門内永樂中建南倉在新城南門内天¶
順中添設東倉在舊城南門内亦永樂中建隆慶三年¶
歸并中倉(通州/志)¶
原宣徳五年添設户部尚書一員専督倉場後或用侍¶
郎無定銜俱不治部事嘉靖中令兼理西苑農事隆慶¶
初罷兼理萬厯九年裁革命本部侍郎分理之十一年¶
復設(明典/彚)¶
<pb:KR2k0036_WYG_108-16b>¶
原通州倉户部歳委員外郎一人主事四人或七人或¶
九人監出納之政其所居公舘中有園亭有事議焉有¶
客燕焉皆於斯在(客春/堂藁)¶
原宣徳間設總督倉塲太監一員正徳間添置二三員¶
嘉靖間裁革正統間設總督倉糧太監一員至正徳間¶
添至十七八員嘉靖初止留二員至十四年盡裁革(通州/志)¶
原户部尚書梁材奏本朝酌古定制監局等官供事於¶
内府部等官分治於外具載祖訓體統截然若京通等¶
<pb:KR2k0036_WYG_108-17a>¶
倉户部職掌督收則有侍郎郎官巡視則有御史綱舉¶
目張萬世無弊宣徳正統以來始用内臣亦止一二而¶
已正徳間陸續増置一羊九牧需索多門虐害輓卒漕¶
政大壤宜一體裁革以復聖祖設官分職之典從之(儉/庵)¶
(疏/議)¶
増王國光拜南京刑部尚書未上改户部再督倉塲神¶
宗即位還理部事京軍支糧通州者候伺甚艱國光請¶
遣部郎一人司之名坐糧㕔投牒騐發無過三日諸軍¶
<pb:KR2k0036_WYG_108-17b>¶
便之(明史/本傳)¶
　　(臣/)等謹按¶
本朝定制通州置二倉一曰大西倉一曰中倉每倉滿¶
　　漢監督各一員𨽻於倉塲總督總督帶户部侍郎銜¶
　　亦滿漢各一人專司漕政通州京城各有衙署每年¶
　　以春月駐通冬月囘京署治事坐糧㕔滿漢各一¶
　　人以御史及六部司員充之綜收糧石轉撥各倉又¶
欽命巡漕御史綜核之規制盡善此漕政之遠邁於元¶
<pb:KR2k0036_WYG_108-18a>¶
　　明也¶
原通州距京城東四十餘里城中積糧數百萬石己巳¶
之變額森南犯諜報欲據通州朝議先焚倉廪會周文¶
襃忱至京師都御史陳僖敏鑑問計於周周曰若如此¶
敵未至而棄軍實非計也盍若檄示在京官軍旗校預¶
給一歳之糧各令自支則糧歸京師又免輦運之費不¶
數日敵至通州無所獲而去(長水/日抄)¶
　　(臣/)等謹按明史于謙傳景帝立謙入對奏曰通州¶
<pb:KR2k0036_WYG_108-18b>¶
　　積糧令官軍自詣闗支以贏米為之直勿棄以資¶
　　敵帝深納之此作周文襄忱或者忱曾發此議而¶
　　謙適入奏所見畧同可並存耳¶
補先是漕運京糧唯通州倉臨河近便自通州抵京倉¶
陸運四十餘里費殷而增耗不給各處赴京操軍久役¶
用乏劉本道慮二者之病奏將通州倉糧於各月無事¶
之時令歇操軍旋運至京每三十石給賞官銀一兩而¶
漕運之糧止於通州交納就彼増置倉厫三百間以便¶
<pb:KR2k0036_WYG_108-19a>¶
收貯歳積羡餘米五十餘萬石以廣京儲上賜二品服¶
以旌之本道常州江隂人由掾吏仕至户部右侍郎(智/囊)¶
原新城西南隅為工部厰厰以其屬主事一人領之所¶
治不一其事而惟修倉掌收甎料為専職正徳戊寅海¶
陵華源楚來領厰事外闢重門内廣㕔事總為舍百二¶
十楹乃立石㕔事題名其上而通政司使楊杲為之作¶
記(通州/志)¶
　　(臣/)等謹按甎厰在今通州北門外每年臨清州附¶
<pb:KR2k0036_WYG_108-19b>¶
　　漕船解運交厰通永道收掌之工部有取用則徴¶
　　之¶
原潞河驛隆慶中被火萬厯五年秋因舊址興工驛西¶
為總會舖東為來賔舘後為撫夷舘其扁額曰四方來¶
同曰渙號曰綸音曰不皇曰來賔曰歸心曰向化(快雪/堂集)¶
(原張翥早發潞陽驛詩把征車如水轡如絲望入金河/欲曙時萬里山川環拱  九天宫闕起參差風林泥泥)¶
(秋多露野淀稜稄曉有澌三十餘年/觀國願白頭今日到京師  蜕菴集)¶
増潞河驛在通州舊城東闗外潞河西岸明永樂中置¶
<pb:KR2k0036_WYG_108-20a>¶
乂驛西舊有逓運所今革和合驛在通州東南三十五¶
里舊名合河驛以白榆渾三河合流而名明永樂中置¶
萬厯中移置張家灣改今名今有驛丞(一大清/  統志)¶
　　(臣/)等謹按潞河驛康熙三十四年併歸和合驛¶
原潞河一名沽河一名鮑邱水北自檀州密雲縣界流¶
入魏氏土地記潞縣城西三十里有潞河源出北山南¶
流謂此水也(太平寰/宇記)¶
原潞水自塞外丹花嶺合九泉水一南經安樂故城與¶
<pb:KR2k0036_WYG_108-20b>¶
螺水合為東潞河一南經狐奴故城與鮑邱水合為西¶
潞河(長安/客話)¶
原潞河東半里許有潞沙曹操征烏丸袁尚等鑿渠自¶
滹沱由派水入潞沙即此地也(奉使行/程録)¶
原幽之潞縣有潞水即露河也(路/史)¶
　　(臣/)等謹按潞河源出密雲縣霧靈山潮河水自塞外¶
　　注之南流經州城東北會渾榆諸河凡三百六十¶
　　里至直沽合衛河入海元史所謂通州運糧河全¶
<pb:KR2k0036_WYG_108-21a>¶
　　仰白榆渾三河之水合流名曰潞河是也又名白¶
　　河詳見下¶
原潞河鐡狻猊元季物(燕都遊/覽志)¶
　　(臣/)等謹按鐵狻猊今無考¶
(原遼聖宗統和五年幸潞縣西放鶻擒鵞十二年十一紀/月漁於潞縣西濼十四年六月漁於潞河  遼史聖宗)¶
(補金海陵焬王謀南侵命户部尚書蘇保衡造戰船於/潞河  建炎以來朝野雜記)¶
(補正隆庚辰春正月再役天下軍民夫匠不限丁而盡/起之委右丞相李通提造軍噐於燕山之西北隅遣工)¶
(部尚書蘇保衡侍郎韓錫郎中張參愈造戰船於通州/潞河  正隆事迹)¶
<pb:KR2k0036_WYG_108-21b>¶
(補正隆四年二月造戰船於通州詔諭宰臣以伐宋事/十月乙亥觀造船於通州六年二月徴諸道水手運戰)¶
(船周金史海陵紀行/補  麟之造海船)　(造海船海旁樸斲雷殷山大船/)¶
(闢艦容萬斛小船飛鶻何翾翾傳聞潞縣燕京北木柹/翻空浪頭白近年升作北通州謂是背吭宜控扼坐令)¶
(斬木干山童民間十室八九空老者駕車輦輸去壯者/腰斧從鳩工自期鼔楫滄溟隘他時取道膠西砦檣頭)¶
(相風風北來飛航信宿趨呉會誰為此計狂且愚南北/土性天淵殊北人鞍馬是長技南人濤瀬如坦途果爾)¶
(疑非萬全策驅民忍作魚龍食任渠轉海/周郎當赤壁  海陵集)　(江來自有/)¶
(補後至元己亥歳廣帥進鰐魚放之潞河滿林木皆梟/鳴日夜不止  蛻菴集)¶
(原永樂十三年十月上獵近郊經白河之上顧侍臣曰/朕昔靖難時嘗冬月欲渡此河甫至河而氷合遂濟師)¶
<pb:KR2k0036_WYG_108-22a>¶
(當時亦豈/為文遣都)　(有今日神明之相未嘗忘也遂親/譚廣以特牲祭河  明成祖實録)¶
増乾隆十年¶
御製過潞河浮橋詩　東風已解碧琉璃坡草隄楊春¶
與宜恰是昔年承¶
使命(雍正年間奉/大祭屢經)　(景陵清明/  命承祀)浮橋西畔覔題詩　石¶
火光隂電影馳幻中歡喜幻中悲即看逝者東流水昔¶
日今朝有所思　潞河千古帶通州物色風光望裏收¶
馬上得詩成半偈浮橋徹底幾曾浮¶
<pb:KR2k0036_WYG_108-22b>¶
増乾隆十五年¶
御製過潞河詩　潞河潦雖退平川水猶漲以此例永¶
定狂瀾詎能障黍莖帶沙痕結穗欠豐壯景異向所觀¶
憑輿增悒怏頗有為解者云此河灘上本為水由處人¶
不與相讓於兹得免潦高田恐無當我聞吁益顰何莫¶
非吾民使人有餘地孰與水爭利高下皆獲收吾願其¶
少酬¶
増乾隆三十一年¶
<pb:KR2k0036_WYG_108-23a>¶
御製潞河懐古詩　空傳彭寵守漁陽城水東西究莫¶
詳祗有徳鈞(趙/)衛耕稼至今鄉尚號甘棠¶
　　(臣/)等謹按潞河¶
御製詩謹繹有闗紀述者恭載卷内餘不備録¶
(原傅若金潞縣舟中寄楊上舍詩樹買得呉船繫栁根/潞河新雨過黄昏都門只隔烟中  一夜尋君若夢魂)¶
(一春風亭館看花時自變新聲教柳枝只恨秀娘空第/  不曾歌得斷腸詩  傅與礪詩集)¶
(原陸顒潞河詩春久住頻看雪天寒未見花經年常在/客聴雁忽思家  重眠多夢年侵鬢有華何由遣懐抱)¶
(惟仗醉流霞潞頤光集千里鄉心逐雁飛晨光初動尚/原謝遷曉發  河作)¶
<pb:KR2k0036_WYG_108-23b>¶
(熹微送迎深媿勞賔從今昨何煩問是非自在沙鷗眼/岸迥凋零霜葉桂林稀十年京洛歸來晩猶喜緇塵未)¶
(染衣春木翁歸田稿河作/原林  澤出都次潞)　(朝發都城闉夕宿潞河舟/)¶
(雁落沙渚浄霜降菰蒲秋天寒節物換河漢曉夜流回/望郭隗臺黄金不可求廢興已陳迹懷古心悠悠  人)¶
(瑞翁集潞河舟中作/原陳師)　(夾岸垂楊青可憐出門仍是葛/)¶
(木天鄉書不到東吳雁客夢重尋潞水船季子貂裘無/那敝王喬鳬舄幾時旋年來作客渾南北囊底曾無貰)¶
(酒錢霄復生子稿作/原簡  潞河舟中)　(潞水經年别風塵又覺非岸蘆/)¶
(迎棹舞檣燕掠人飛澤國魚梁竭江城候吏稀人煙沙/草外一縷起斜暉  蓉泉集)¶
(原潘恩潞河晩泊詩人水宿鼉龍窟波翻蘆荻風漁燈/然夜月客思渺秋空  似長卿病途非阮籍窮平生霄)¶
<pb:KR2k0036_WYG_108-24a>¶
(漢志進止任瓢蓬/原陳暹發潞河作)　(潘恭定集河駕言返舊服津路多/扁舟發潞)¶
(邅迴舟行往如復回首黄金臺宛然猶在目仲春天氣/和新鶯上喬木菁葱布邱甸半半散平陸緬懷滄洲間)¶
(栖遲動信宿烟揜瓴集晩客思祭愁何殿閣天非逺江/原范言詩    沙潞河)¶
(湖夢已多月憐清夜柝風想早朝珂短燭傾燕酒孤篷/聼楚歌  菁陽集)¶
(原黄鳯翔告歸發潞河作革方朔本吏隠相如常病渴/明時許乞身初衣辭魏闕  車逐扁舟長河接溟渤舳)¶
(艫爭唱呼鷗騖閒出没㠶影日外落津頭棹歌歇舉酒/酬暮雲惓簾對夜月悠然萬里心頓與江天豁  黄宗)¶
(伯集啟原潞河留别錢給事詩/原沈)　(扁舟南下更依依兩/)¶
(地含愁共落暉欲别他鄉手頻執每思故里夢先歸黄/金臺上龍媒老白鷺洲前雁影稀縱說江城春色早可)¶
<pb:KR2k0036_WYG_108-24b>¶
(同帝里遍芳菲泊存石居士集帆盡長堤帶郭斜暮烟/補屠隆潞河晩  詩  迴浦落)¶
(平吐樹春雨薄沉沙白艇藏漁市黄𦭘覆/酒家一瓢雲水外不復問年華  白榆集)¶
　¶
　¶
　¶
　¶
　¶
欽定日下舊聞考卷一百八¶
