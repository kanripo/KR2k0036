# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:25.940306
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百五十
<pb:KR2k0036_WYG_150-1a>¶
欽定四庫全書¶
欽定日下舊聞考卷一百五十¶
　　物産¶
原穀幽州人謂之穀桑(詩草木鳥/獸蟲魚疏)¶
補曹子建艶歌岀自薊北門遙望湖池桑枝枝自相值¶
葉葉自相當庾子山詩桑葉紛紛落薊門王介甫詩幽¶
燕桑葉暗川原葢幽薊古多樹桑此桑乾所以名河樓¶
桑所以名村也今則千里之内樹桑絶少矣(卍齊/詩話)¶
<pb:KR2k0036_WYG_150-1b>¶
增木之品椵木澁木楸木桑木梨木白楊木牛筋木青¶
楊木椿木柏木荆榛橡(析津/志)¶
増盤山之松以百萬計而奇絶者多生石罅中擁腫卷¶
曲如怒龍之攫又陂陀土壤而生者大數十圍龍鱗斑¶
駁或挺茸直上或青葱垂下口北多松柏蔽雲干霄為¶
千里松林(盤山/志)¶
增乾隆十二年¶
御製寫盤山松詩(有序/)　盤山松奇秀不可勝紀偶寫¶
<pb:KR2k0036_WYG_150-2a>¶
虬枝以誌一臠鼎味口占率題　記得萬松寺當門阿¶
那株偶然為放筆所喜不相殊¶
增乾隆十九年¶
御製偃松歌　飛空忽見垂蒼龍其上無雲惟碧峯之¶
而押擖弄光怪李老子兮黄石翁根不土胎性不屈盤¶
盤&KR1372;㙷滃蔥鬱譬如商顔肥遯流老而益腴卷緑髪春¶
風秋月田盤山鶴鳴鹿旅太古閒大椿扶桑此其侣大¶
夫受號嗟赧顔東坡偃松斯鼻祖成形疑自元黄剖今¶
<pb:KR2k0036_WYG_150-2b>¶
日應作如是觀公孫大娘劍器舞¶
　　(臣/)等謹按盤山松¶
御製諸詩謹繹有闗紀述事實者編載卷内餘各條已¶
　　載入薊州兹不複綴¶
增涿州靈椿寺椿木一本大不可量凡樹影皆隨日月¶
升沉以為斜正而椿影早暮未嘗少移(宦遊/紀聞)¶
增香山卧佛寺娑羅樹大三圍皮鱗鱗枝槎槎癭纍纍¶
根摶摶花九房葉七開實三稜西域種也(帝京景/物畧)¶
<pb:KR2k0036_WYG_150-3a>¶
增¶
聖祖御製娑羅樹歌　娑羅珍木不易得此樹惟應月¶
中植想見初從西域移山中有人多未識海桐結蕊松¶
栝形千花散盡七葉青山禽迴翔不敢集虚堂落子風¶
泠泠楚州遺碑今已偃峩眉雪外雙林逺未若兹山近¶
可遊靈根終古蟠層巘繁隂亭午轉圍圞回睇精藍路¶
幾盤憑教紫府仙山樹寫入披香殿裏看¶
增乾隆三十九年¶
<pb:KR2k0036_WYG_150-3b>¶
御製娑羅樹歌　震旦號交讓梵天稱娑羅交讓虛名¶
誰則見娑羅實有而弗多徒傳巴陵及伊洛佛宇對峙¶
聳枝柯香山寺前今見一千年外物猶婆娑巨本擁腫¶
榦&KR1372;㙷輪囷如嶽森嵯峨鬱蔥葉葉必七瓣定力院契¶
歐陽哦我聞如是佛成道八佛八樹名殊科毘舍浮證¶
涅盤際即此娑羅誠非訛梵僧攀泣思往事(見荆/南記)未識¶
佛在理則那笑我卅年未經詠(癸亥始遊香山至今三/十年矣成詩不下數百)¶
(首而未經/詠此樹)或者有待今斯過萬劫一瞬應視此視此靈¶
<pb:KR2k0036_WYG_150-4a>¶
根戢孴恒友優曇(㧦那含牟尼/佛成道樹)及普陀(毘婆尸佛/成道樹)¶
　　(臣/)等謹按娑羅樹¶
御製詩是為首見之篇謹編載卷内¶
增西山滑石根名之曰不灰木以之為粗布不畏火今¶
西山有之(析津/志)¶
增竹之品甜竹苦竹緑竹(同/上)¶
增乾隆十一年¶
御製蒔竹詩　蒔竹宜三庚圃師有妙訣亦稱消夏方¶
<pb:KR2k0036_WYG_150-4b>¶
偶一試其說朝來宿雨收爽風蕩炎熱擇地取幽偏帶¶
影移清絶欲疎不欲宻合散不合列已看琅玕浴復如¶
絲管咽窻外足櫹槮谷口增曲折&KR1786;&KR1786;白鶴遊翩翩紫¶
燕頡佳信得平安逸韻標髙潔匪學隱士風聊慕君子¶
節¶
增乾隆十二年¶
御製新筍詩　渭南梢已緑冀北苞方紫因憶忘年交¶
不妨皆君子　宿雨閏闌谿怒生一日齊試看分寸際¶
<pb:KR2k0036_WYG_150-5a>¶
便爾異雲泥　為愛千雲意寧為清夏供長松將古鶴¶
早與結髙踪　戢戢龍新角依依鳥重枝栽培生意在¶
造物本無私¶
　　(臣/)等謹按蒔竹並新筍¶
御製諸詩是為首見之篇謹編載卷内¶
原藟似燕薁延蔓生葉如艾白色其子赤可食酢而不¶
美幽州謂之推藟卷耳幽州人呼爵耳芣苡幽州人謂¶
之牛舌草葑幽州人或謂之芥菲似葍莖粗葉厚而長¶
<pb:KR2k0036_WYG_150-5b>¶
有毛可作羮幽州人謂之芴葍幽州人謂之燕葍其根¶
正白可著熱灰中温噉之芄蘭幽州人謂之雀瓢蔓生¶
葉青緑色而厚斷之有白汁鬻為茹滑美其子長數寸¶
似瓠子蘞似栝樓葉盛而細其子正黑如燕薁不可食¶
也幽州人謂之烏服蓫似蘆菔而莖赤可瀹為茹滑而¶
美幽州人謂之蓫苕幽州人謂之翹饒蔓生莖如勞豆¶
而細葉似蒺藜而青其莖葉緑色可生食(詩草木鳥/獸蟲魚疏)¶
補稽含南方草木狀鹿蔥有紅黄紫三種任彦升述異¶
<pb:KR2k0036_WYG_150-6a>¶
記萱草一名紫萱今京師有草花葉皆絶𩔖萱春時葉¶
布地經暑則朽及秋花發則葉已無存矣都人謂曰孤¶
梃花花澹紫色疑即紫萱也(六街/花事)¶
原茅地經冬燒去枝梗至春取土中餘根白如玉者搗¶
汁煎之至甘可為洗心糖(幽燕/紀異)¶
原左行草使人無情范陽長貢之(酉陽/雜俎)¶
增草之品示儉草包茅蓍草(析津/志)¶
　　(臣/)等謹按析津志所稱示儉草考葉世奇草木春¶
<pb:KR2k0036_WYG_150-6b>¶
　　秋又作誓儉草即柯九思宫詞所云數尺闌干䕶¶
　　青草者也詳元宫室卷内¶
增包茅出湖廣常德澧州三脊茅是也上位鬯祼所用¶
在灰池内每歲進上重報本也蓍草産汝寧府即蔡州¶
白龜池上者佳此伏羲畫卦揲蓍之祖本也毎歲進上者¶
九尺長公卿七尺皆有等第此二草皆植御園(析津/志)¶
增房山縣白蒂山生&KR2007;題草(帝京景/物畧)¶
增&KR2880;薟草居庸出金稜銀線素莖紫荄(昌平/舊志)¶
<pb:KR2k0036_WYG_150-7a>¶
增蘆葦通一物北人以水旁下濕處生者為葦其細不¶
及指人家園池間所植者為蘆其幹差大深碧色者為¶
碧蘆(丹鉛/錄)¶
增乾隆二十三年¶
御製向陽草詩　年前立春春氣早更兼霢霂春雨好¶
栽者培之古所云向陽暖處有新草嫩青遙見近不無¶
如茵如毯皆虚摹文章大塊始屬稿生意昌昌自此都¶
得暄霑潤增顔色枯莽空懐對隅泣物猶如此人何堪¶
<pb:KR2k0036_WYG_150-7b>¶
春雨春陽難遍及吁嗟乎春雨春陽難遍及對之怦然¶
為蹰立¶
　　(臣/)等謹按恭讀向陽草¶
御製詩為生植之𩔖攸闗謹編載卷内¶
　　又按以上草木𩔖¶
補出藥土地檀州人蓡幽州人蓡蛇膽知母(藥録/纂要)¶
補人蓡有生幽州檀州者為藥無效(茶/經)¶
增乾隆二十九年¶
<pb:KR2k0036_WYG_150-8a>¶
御製詠人形蓡六韻　本草蓡受地氣之精年久者根¶
如人形此蓡正似之又世人以蓡為貴物能滋補然錯¶
用致禍者亦復不少故末及之　五葉三椏長白珍年¶
深形肖竟何因太原土貢今焉是上黨沙生寧有真具¶
體幾曽五官具陳筐徒訝四支陳雖緣滋補稱延命頗¶
見輕投致喪身大約佐饔圖利益遂忘剜肉值艱屯草¶
莖誰悟文殊語能活人還能殺人¶
　　(臣/)等謹按人蓡¶
<pb:KR2k0036_WYG_150-8b>¶
御製詩是為首見之篇謹編載卷内¶
原山藥産采育者甘美特異他處(析津/日記)¶
原杏仁皆味苦有一種甘者謂之巴旦杏或謂之八達¶
杏(長安/客話)¶
增藥之品黄精葳蕤榆仁半夏柴胡升麻荆芥薄荷當¶
歸蒼木黄芩地黄細辛五味子山川烏烏頭茯苓茯神¶
防風鎖陽大黄善化屯甘草(析津/志)¶
　　(臣/)等謹按以上藥物類¶
<pb:KR2k0036_WYG_150-9a>¶
補周時燕王進馬一形十影言其駿也殷文圭啟二首¶
六身英雄雅符于魯史一形十影遐程遂遶于燕山(海/録)¶
(碎/事)¶
原代宗以御馬九花蚪并紫玉鞭轡以賜郭子儀范陽¶
節度使李懐仙所貢也額髙九寸毛拳如麟身被五花¶
紋故曰九花蚪(杜陽/雜編)¶
增冀之北土馬之所生(左/傳)¶
增冀之北土馬牧之所蕃庶故天苑之象存焉(唐天/文志)¶
<pb:KR2k0036_WYG_150-9b>¶
增冀馬填廐而駔駿(魏都/賦)¶
增幽冀馬四足可當中人之産(王嘉謨/石□記)¶
增乾隆五年¶
御製閱馬詩　平原草色著霜初試閲天閑萬乘餘鳳¶
耳臨風多&KR3817;騄龍鬐耀日有驔魚漫誇唐牧張千錦何¶
用周王厯八虚燕市驪黄掄選徧遺材猶恐伏鹽車¶
　　(臣/)等謹按¶
閲馬¶
<pb:KR2k0036_WYG_150-10a>¶
御製詩是為首見之篇謹編載卷内¶
補虞書擊石拊石百獸率舞至唐開元中教習舞馬曲¶
盡其態杜甫詩舞馬解登牀陸龜䝉詩月窟龍孫四百¶
蹄驕驤輕步應金鞞皆紀其實也鄭嵎津陽門詩云幽¶
州曉進供奉馬玉珂寶勒黄金羈又云馬知舞徹下牀¶
榻人惜曲終更羽衣然則舞馬産於幽州者為多也(說/臆)¶
補塞外以善馬來貢者上俾之教習衣以文繡絡以金¶
鈴飾其鬛間雜以珠玉其曲傾盃樂者數十回奮首鼓¶
<pb:KR2k0036_WYG_150-10b>¶
尾縱横應節又施三層板牀舞馬于上抃轉如飛或命¶
壯士舉榻馬舞于榻上樂工數十人立于前後左右皆¶
衣淡黄衫文玉帶必求年少而姿白美秀者(明皇/雜録)¶
補舞馬衣䊵綺而被鈴鐸驤首奮鬛舉趾翹尾變態動¶
容皆中音律安祿山將數匹以歸而私習之其後田承¶
嗣代安有存者一旦于廐上聞鼓聲頓挫其舞廐人惡¶
之舉蔧以擊之其馬以為怒未妍妙因更奮擊宛轉曲¶
盡其態厮恐以告承嗣以為妖遂戮之而舞馬自此絶¶
<pb:KR2k0036_WYG_150-11a>¶
矣(津陽門/詩注)¶
補唐子西舞馬行云天寶舞馬四百蹄綵牀襯步不㸃¶
泥按魏志陳志王上文帝表曰臣于武皇世得大宛紫¶
騮馬一匹教令習拜今已能拜又能行與鼔節相應是¶
知馬可教以舞不獨唐也(猗覺寮/雜記)¶
(補徐積舞馬詩足開元天子太平時夜舞朝歌意轉迷/繡榻盡容騏驥  錦衣渾葢渥洼泥纔敲畫鼔頭先奮)¶
(不假金鞭勢自齊明日梨園翻舊/曲范陽戈甲滿闗西  徐節孝集)¶
(補周霆震讀天寶遺事詩如太液華清汙祿兒從官/千騎競西馳君恩舊日深  海賴有銜盃舞馬知)¶
<pb:KR2k0036_WYG_150-11b>¶
(石初/集)¶
增朔人獻燕昭王以大豚年百二十矣人謂豕仙(符/子)¶
增波斯猫極大拂菻狗極小今為京師土産(燕京/賦注)¶
　　(臣/)等謹按以上牲畜𩔖¶
原北方之美者有幽都之筋角焉(爾/雅)¶
原燕之角材之美者也(考工/記)¶
(原陳琳武庫賦弦弩則幽都筋角恒山檿幹通/肌暢骨直矢輕  當鋒推決貫遐洞堅  賦苑)¶
(原江統弧矢銘以幽都筋骨會稽竹/矢易以獲隼詩  殪兕  太平御覽)¶
<pb:KR2k0036_WYG_150-12a>¶
補燕古惟以函名迨元有神臂柱子之弓神鳳摺疊之¶
弩筋蹄翎根之鎧象掌躍圈之甲(燕/史)¶
增涿州貢羅(金史地/理志注)¶
增太宗八年建織染七局於涿州(元/史)¶
增昌平之南沙河城内康熙年間設立氊作局製造¶
上用及官用氊片額設八品催總一員筆帖式二員委¶
署催總二名庫守三名拜唐阿領催一名匠役二百二¶
十二名其匠役均在沙河居住世習為業(昌平/州冊)¶
<pb:KR2k0036_WYG_150-12b>¶
增乾隆十一年¶
御製氊廬詩　塞北燕南惟所如坐來吾亦愛吾廬不¶
愁白露侵黄幔每引青山入碧疏持偈寧殊十笏地¶
吟詩可命四宜居端知茅土風猶在何必靈光詡植蕖¶
　　(臣/)等謹按氊廬¶
御製詩是為首見之篇恭載卷内¶
原漁陽泉州有鐵(後漢/書)¶
原元於燕北燕南設立鐵冶提舉司大小一十七處約¶
<pb:KR2k0036_WYG_150-13a>¶
用扇煉人戸三萬有餘歲扇課鐵一千六百餘萬(秋澗/集)¶
　　(臣/)等謹按朱彞尊原書此條後尚有明英宗實録¶
　　春明夢餘錄三條述遵化鐵冶事遵化今别為州¶
　　謹移歸遵化卷内¶
原檀州大峪錐山有鐵礦至元十三年立至治三十五¶
年罷檀州淘金戸明時亦嘗開採後封閉焉(昌平山/水記)¶
增美石比玉從古所稱瑩者如圭潔者如瓊温者若璐¶
潤者若瑛以磨以讋乃堅乃貞(明楊榮皇都/大一統賦)¶
<pb:KR2k0036_WYG_150-13b>¶
增石大數十丈或方或圓如鑿如削又能壯樹大(盤山/志)¶
補白玉石産大石窩青砂石産馬鞍山牛欄山石徑山¶
紫石産馬鞍山豆渣石産白虎澗大石窩至京城一百¶
四十里馬鞍山至京城五十里牛欄山至京城一百五¶
里白虎澗至京城一百五里折方估價則營繕司主之¶
(明水軒/日記)¶
原凡山陵大工所用白石黝堊皆取于順義西北諸山¶
(昌平山/水記)¶
<pb:KR2k0036_WYG_150-14a>¶
原宛平西齋堂村産石黑色而性不堅磨之如墨金時¶
宫人多以畫眉名曰眉石亦曰黛石(燕山/叢録)¶
增畫眉石出齋堂其石燒鍋銚盤雖百年亦不損壊以¶
此得名(析津/志)¶
補順天府西山與天夀山相接大雪初霽千峰萬壑積¶
素凝華若圖畫其石精巧人常以此充英石但色枯不¶
甚黑耳(素園/石譜)¶
補燕中西山黑石狀儼若英石而崪屼巉巖紋片皺裂¶
<pb:KR2k0036_WYG_150-14b>¶
過之可作研山者頗多但石性鬆脆不受擊觸爾(遵生/八箋)¶
補楊大年石硯詩云得自燕臺側然則燕石亦可作硯¶
也(硯/箋)¶
補薊州産褐黄石硯理麤發墨不滲𩔖䕫石土人刻成¶
硯以草一束燒過為漫灰煨之色遂變紫用之不燥(稗/史)¶
(彚/編)¶
增凡採石之制工程需用之石各有宜稱視近畿州縣¶
諸山産石最良者委官定限採取按工計運給發價值¶
<pb:KR2k0036_WYG_150-15a>¶
採石煅灰亦如之(一大清/  統志)¶
原包金土色微黄中帶金星用以泥祠殿壁出紅石口¶
(昌平/州志)¶
　　(臣/)等謹按朱彝尊原書此條後有燕山叢録一條¶
　　述玉田砂事玉田今𨽻遵化州謹移歸遵化玉田¶
　　合卷¶
補北京諸處多出石炭俗稱為水和炭可和水而燒也¶
(戒菴/漫筆)¶
<pb:KR2k0036_WYG_150-15b>¶
增凡開採煤窑如出邊闗隘口者均酌指處所報部給¶
票與内地官山各輸常課民業聽之其不遵禁約私擅¶
開採者論如法(一大清/  統志)¶
増凡修建¶
宫殿所需物材攻石煉灰皆于京西山麓琉璃甎甓取¶
備于京窑(同/上)¶
增凡陶甓之制設琉璃窑于正陽門之西以陶琉璃器¶
具質用澄泥色有青黄翡翠紫緑黒甎甓異名各按模¶
<pb:KR2k0036_WYG_150-16a>¶
式吻有大小垂脊之飾各有等差以供大工之用(同/上)¶
補琉璃厰原為燒殿瓦之用瓦有黄碧二種明代各厰¶
俱有内官司之如殿瓦之外所製一曰魚瓶貯紅魚雜¶
翠藻于中一曰琉璃片以五色渲染人物花草煉成嵌¶
入窓戸一曰葫蘆小者寸許大或至徑尺其色紫者居¶
多一曰響葫蘆小兒口銜嘘吸成聲俗名倒掖氣一曰¶
鐵馬懸之簷以受風戛者也按漢書西域傳罽賓國有¶
琥珀流離師古注引魏畧云大秦國出赤白黄黑青緑¶
<pb:KR2k0036_WYG_150-16b>¶
縹紺紅紫十種流離此葢自然之物考北史魏太武時¶
月氐人商販京師自云能鑄石有五色琉璃于是采石¶
礦中鑄之光澤美于西來者則是西域琉璃亦用石鑄¶
非自然生成者矣今厰中所煉大約本月氐人遺法也¶
(倚晴閣/雜鈔)¶
　　(臣/)等謹按琉璃厰前明以内官司事乃秕政之尤¶
本朝定制琉璃亮瓦二厰皆𨽻于工部差滿漢官二人¶
　　筆帖式二人三年更代¶
<pb:KR2k0036_WYG_150-17a>¶
補凡製琉璃先以琉璃為管焉必有鐵杖剪刀焉非是¶
弗工石之在冶渙然流離猶金之在鎔引而出之者杖¶
之力也受之者管也授之以隙納氣而中空使口得為¶
功管之力也引之使長裁之使短拗之使屈突之使髙¶
抑之使凹剪刀之力也凡為葫蘆先得提後得腹接處¶
為腰凡為魚瓶先得口次得腔凡為響器先得下口後¶
得上口凡為燈碗先得圓毬吸其下按其上斷其臍而¶
坐之上反為底下反為面凡為鼓璫先得葫蘆旋燒其¶
<pb:KR2k0036_WYG_150-17b>¶
底而凹流之以均其薄欲平而不平使微杠焉以隨氣¶
之動乃得鳴鼓璫者響葫蘆也(顔山/雜記)¶
增凡薪炭兩厰各設監督鑄給闗防以董其事歲周更¶
代(一大清/  統志)¶
補朝廷内用炭俱圓木所燒渾淪一様長尺許兩頭磨¶
光外有麻路恐爆用礱糠火煨熟一筐三四十斤(暖□/由筆)¶
增荆條器笆筐笊籃車塔雀籠米囤雜籠無底圈炊飯¶
荆笆糞筐門籬笆屋椽笆挑菜筐(圖經/志書)¶
<pb:KR2k0036_WYG_150-18a>¶
增栁條器簸箕斗升井桶車箕筐撮米斗擔水斗(析津/志)¶
增蒲器帽盒蒲合蒸餅盒酒葢座團鞍韉方座酒甕葢¶
(同/上)¶
補宣銅罏欵莫若彝乳罏之口徑三寸者其製百摺彝¶
罏乳罏㦸耳魚耳蜒蚰耳薰冠象鼻獸面石榴足橘囊¶
香奩花素方圓鼎上也角端象頭鬲判官耳雞腿脚扁¶
罏翻環六稜四方直脚罏漏空桶罏竹節分襠索耳等¶
下也耳有别鑄磨治釘入分寸始合者其色仿宋燒斑¶
<pb:KR2k0036_WYG_150-18b>¶
者初年色也尚沿永樂罏製蠟茶本色中年色也本色¶
愈淡者未年色也後人辨宣罏色五等栗色茄皮色棠¶
梨色褐色而藏經紙色為最鎏金色者次本色為掩銅¶
質也鎏腹以下曰湧祥雲鎏口以下曰覆祥雲雞皮色¶
者覆手色跡如雞皮拂之實無跡火氣久而成也其欵¶
隂印陽文真書大明宣徳年製偽造者有施家北鑄蔡¶
家蘇鑄甘家南鑄舊罏偽欵者有永樂之燒斑彝景泰¶
成化之獅頭彞後人偽鑿宣欵以重其價真罏真欵而¶
<pb:KR2k0036_WYG_150-19a>¶
釘嵌者當年監造官每種成不敢鑄欵呈上准用方依¶
欵鑄其製質特精流傳至後謂有欵易售取宣銅别器¶
欵色配者鑿空嵌入其縫合在欵隅邊際但從覆手審¶
視覺有微㾗爾相傳宣廟時内佛殿災金銀銅像流液¶
因用鑄器非也宣廟欲鑄罏問工銅以何法煉而佳工¶
奏煉至六次則現殊光寶色異恒銅矣上曰煉十二次¶
煉已條之置鐵鋼篩格赤炭鎔之其清者先滴則以鑄¶
罏存格上者以作他器云(帝京景/物畧)¶
<pb:KR2k0036_WYG_150-19b>¶
補古銅以褐色為上水銀黑漆鼎彞為次青緑者又次¶
之宣廟喜倣褐色故宣銅此色為多宣銅小者如百摺¶
彞罏乳罏雨雪㸃金片貼鑄㦸耳彞罏石榴足者更佳¶
赤金霞片小元鼎罏象頭鬲罏五供養細腰槖盤滲金¶
雙螭箸架香合匙缾蟠螭鎮紙種種皆精大如鼎罏角¶
端獸爐方耳壺商從尊精美可翫其底識文用匾方印¶
子陽鑄大明宣徳年製真書字畫完整印地光滑蠟色¶
可愛他如判官耳雞腿脚扁爐翻環六稜回鑄滲金番¶
<pb:KR2k0036_WYG_150-20a>¶
字花瓶四方直脚爐翻環元缾葢鑿錢文漏空桶爐皆¶
下品也葢宣鑄多用蠟茶滲金二色蠟茶以水銀浸擦¶
入内薰洗為之滲金以金鑠為泥數四塗抹火炙成赤¶
所費不貲非民間可能彷彿也(遵生/八箋)¶
補永樂年果園厰製盒漆朱三十六遍為足時用錫胎¶
木胎雕以細錦者多底用黑漆鍼刻大明永樂年製宣¶
徳時其製同永樂而紅則鮮妍過之器底亦光黑漆刀¶
刻大明宣德年製六字以金屑填之(同/上)¶
<pb:KR2k0036_WYG_150-20b>¶
補漆器古有犀毗剔紅戧金攢犀螺鈿國朝可傳則剔¶
紅填漆剔紅宋多金銀為裏國朝以錫木為胎永樂中¶
果園厰製也(帝京景/物畧)¶
增乾隆三十八年¶
御製詠永樂朱漆菊花盤詩　初明製器果園時四百¶
年兹雅玩貽絶後徒勞宣德倣空前真比至元奇輕於¶
紙葉朱紅艶堅似金胎菊瓣蕤虞舜椎輪應遜此十人¶
猶諫義當思¶
<pb:KR2k0036_WYG_150-21a>¶
　　(臣/)等謹按永樂漆器¶
御製詩是為首見之篇謹編載卷内¶
補大内洒金五色粉箋五色大簾紙洒金箋最細密有¶
等白牋堅厚如板兩面砑光如玉潔白有印金花五色¶
牋紙又若磁青紙如段素堅韌可寶多用寫泥金字經¶
有等藍色者薄而不佳(遵生/八箋)¶
補宣紙至薄能堅至厚能膩有貢箋有綿料邊有宣德¶
五年造素馨紙印又有白箋洒金箋五色粉箋金花五¶
<pb:KR2k0036_WYG_150-21b>¶
色箋五色大簾紙磁青紙以陳清欵為第一(帝京景/物畧)¶
補枕頂香印作枕板隂乾自大内出者旁有嘉靖年造¶
填以金字鋸作扇牌等用甚香(香/乘)¶
補安息香都中有數種統名安息其最佳者劉鶴所製¶
月麟聚仙沈速三品百花香即下矣龍挂香有黄黑二¶
種黑者價髙惟内府者佳劉鶴所製亦可芙蓉香煖閣¶
香亦劉鶴所製龍樓香萬春香内府者佳甜香惟宣徳¶
年製清逺味幽罈黑如漆白底上有燒造年月每罈一¶
<pb:KR2k0036_WYG_150-22a>¶
斤有錫葢者方真黑香餅亦以劉鶴製者為上前門外¶
李家印各色花巧者亦妙東院王鎮所製黄香餅黑沈¶
色無花紋者亦佳線香則數前門外李家每束價直一¶
分又有以檀香入菩提子中孔著眼引繩謂之灌香數¶
珠京師有人能為之亦絶技也(考槃/餘事)¶
補萬厯間恭順侯家香最良(寶顔堂/筆記)¶
補金章宗宫中以張遇麝香小御團為畫眉墨(藝林/伐山)¶
補燕之筆霜雪穎也勁而莫為屈勁艱於如意手指既¶
<pb:KR2k0036_WYG_150-22b>¶
據致牽其臂而為用然不數日鋒方練布畫愈精(秋澗/集)¶
增元時張進中者字子正都城耆老善製筆管用堅竹¶
毫用鼬䑕精鋭宜書吳興趙子昂淇上王仲謀上黨宋¶
齊彦皆與之善尚方時有所需非進中製不用也每自¶
持筆以入必䝉賜酒今京師未聞以善筆名者矣(香祖/筆記)¶
(補王惲贈筆工張進中詩二書藝與筆工兩者趣各異/工多不解書書不究筆製  事互相能萬穎率如志進)¶
(中本燕産茹筆鐘樓市雖出劉逺徒妙有宣城致我藏/一巨弗用九等篲敝授之使改作切屬鋒健鋭疏治近)¶
(月餘去索稱不易先生莫促迫致思容仔細中書不中/書安用從新繫朅來歘見投入手知利器文房三貴人)¶
<pb:KR2k0036_WYG_150-23a>¶
(刮目喜相視正緣兩資藉辦此揮洒技吾錐兀不銛甘/分置散地馳騁翰墨塲又匪老人事不辭來縛坐但愧)¶
(簡拔意子正來索詩一笑吐吾喙走/書豪穎辭遂擬俳為戲  秋澗集)¶
補霧靈山樹有瘰&KR1031;如黑芝戚元敬將軍製以為杯裏¶
飾白金以遺朝士諸公為作芝杯歌其實不雅且易蛀¶
也(碣石/叢談)¶
增乾隆十二年¶
御製詠壺盧器詩　壺盧器者出於康熙年間¶
皇祖命奉宸取架瓠而規模之及熟遂成器焉盌盂盆¶
<pb:KR2k0036_WYG_150-23b>¶
盒惟所命葢其朴可尚而巧亦非人力之所能為也爰¶
令園人倣為之既成題以句而識其源如是　纍在栗¶
薪烝陶人豈藉憑玉成原有自瓠落又何曽納約傳¶
遺製隨圓冺鋭稜愛兹淳朴器更切木從繩¶
　　(臣/)等謹按器用𩔖¶
御製詩有原書及増採諸書所無而為京師物産攸闗¶
　　者恭載卷内¶
　　又按以上器用𩔖¶
<pb:KR2k0036_WYG_150-24a>¶
原燕山多嬰石似玉有符采嬰帶所謂燕石也(山海/經注)¶
原宋之愚人得燕石歸而藏之以為寶(闞/子)¶
原燕山石出水中名奪玉瑩白而温潤土人琢為器頗¶
似直玉(石/譜)¶
原山林川澤之産元興因土人呈獻而定其歳入之課¶
産金之所在腹裏曰檀州銀之所在腹裏曰大都銀在¶
大都者至元十一年聽王庭璧於檀州奉先等洞採之¶
十五年令闗世顯等於薊州豐山採之珠在大都者元¶
<pb:KR2k0036_WYG_150-24b>¶
貞元年聽民于楊村直沽口撈採命官買之(元史食/貨志)¶
　　(臣/)等謹按以上珍寶𩔖¶
　¶
　¶
　¶
　¶
　¶
欽定日下舊聞考卷一百五十¶
#+PROPERTY: JUAN 卷一百五十舉正
<pb:KR2k0036_WYG_150-25a>¶
欽定日下舊聞考卷一百五十舉正¶
　節度原書節訛作郡今改(代宗以/御馬條)¶
　¶
　¶
　¶
　¶
　¶
　¶
<pb:KR2k0036_WYG_150-25b>¶
　¶
　¶
　¶
　¶
　¶
　¶
　¶
欽定日下舊聞考卷一百五十舉正¶
