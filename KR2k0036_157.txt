# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:26.141409
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百五十七
<pb:KR2k0036_WYG_157-1a>¶
欽定四庫全書¶
欽定日下舊聞考卷一百五十七¶
　　雜綴(一/)¶
　　(臣/)等謹按朱彞尊原書雜綴門採諸書所載朝野¶
　　細事兼及於列代流品乃志乘家識小之遺法今¶
　　略為詮次時代先後其原書内有别門應移入者¶
　　亦按次附編於後¶
原文王得大秦貝徑半尋穆王得其殻懸於觀秦穆公¶
<pb:KR2k0036_WYG_157-1b>¶
以遺燕(相貝/經)¶
(原燕昭王好道仙人甘需臣事之為王述昆臺登真之/事去嗜欲徹聲色無思無為可以致道王行之既久谷)¶
(將子乘虚而集告於王曰西王毋將降觀爾之所修示/爾以靈元之要後一年王母果至與王游燧林之下説)¶
(炎王鑽大之術然緑桂膏以照夜忽有飛蛾銜火集王/之宫得圓邱珠砂結而為佩王登握日之臺得神鳥所)¶
(銜洞光之珠以消煩著自是王母三降於燕宫而昭王/狥於攻取不能遵甘需澄靜之㫖王母亦不復至  仙)¶
(傳拾遺王坐通雲堂亦曰通霞臺以龍膏為燈光耀百/原燕昭)¶
(里臺左右種恒春之樹葉如蓮花之拾遺記常有白鳯/原燕昭王坐祇明之室升於泉昭  館此館)¶
(白鸞遶集其間王同上豚年百二十矣人謂豕仙王命/原朔人獻燕昭  以大)¶
<pb:KR2k0036_WYG_157-2a>¶
(豕宰養六十五年大如沙墳足如不勝其體王異之令/衡官橋而量之折十槁豕不量又命水官舟而量之其)¶
(重千鈞其巨無用燕相謂王曰奚不饗之王乃令膳夫/烹之夕見夢於燕相曰造化勞我以豕形食我以人穢)¶
(吾患其生久矣仗君之靈得化吾生為魯之津伯燕相/㳺乎魯津有赤龜奉碧而獻  符子)¶
(原鄒衍事燕昭王盡忠左右譖之王王繋之/獄仰天哭夏五月天為之下霜  淮南子)¶
原燕人長於楚老而還過晉同行者紿晉之城指曰此¶
燕國之城其人愀然變容紿指社曰此乃里之社乃□¶
然而嘆指舍曰此若先人之廬乃泫然而泣指壠曰若¶
先人墓其哭不自禁同行者啞然大笑曰余等紿若乃¶
<pb:KR2k0036_WYG_157-2b>¶
晉國耳其人慚及至燕國之城社真見先人之廬冢悲¶
心更微(列子覽依太/平御  節本)¶
原衞人能以棘刺之端為母猴燕王説之養之以五乘¶
之奉王曰吾試觀客為棘刺之母猴客曰人主欲觀之¶
必半嵗不入宫不飲酒食肉雨霽日出視之晏陰之間¶
而棘刺之母猴乃可見也燕王因養衞人不能觀其母¶
猴鄭有臺下之冶者謂燕王曰臣削者也諸微物必以¶
削削之而所削必大於削今棘刺之端不容削鋒難以¶
<pb:KR2k0036_WYG_157-3a>¶
治棘刺之端王試觀客之削能與不能可知也(韓非/子)¶
(原燕人李季好逺出其妻私有通於士李突至士在内/中妻患之其室婦曰令公子裸而解髪直出門吾屬佯)¶
(不見也於是公子從其計疾走出門季曰是何人也家/室皆曰無有季曰吾見鬼乎婦人曰然為之柰何曰取)¶
(五姓之矢浴之季曰諾乃浴/以矢一曰浴以蘭湯  同上)¶
原郢人有遺燕相國書者夜書火不明因謂持燭者曰¶
舉燭云而過書舉燭舉燭非書意也燕相受書而説之¶
曰舉燭者尚明也尚明也者舉賢而任之燕相白王大¶
説國以治(同/上)¶
<pb:KR2k0036_WYG_157-3b>¶
原荆軻至燕愛燕之狗屠及善撃筑者髙漸離荆軻嗜¶
酒日與狗屠及髙漸離飲於燕市酒酣以往髙漸離撃¶
筑荆軻和而歌於市中相樂也已而相泣旁若無人者¶
(史/記)¶
原秦舞陽者燕國人年十二以勇氣聞人犯必殺之莫¶
有敢近視(幼童/傳)¶
原田光答太子曰竊觀太子客皆無可用者夏扶血勇¶
之人怒而面赤宋意脈勇之人怒而面青武陽骨勇之¶
<pb:KR2k0036_WYG_157-4a>¶
人怒而面白惟荆軻者神勇也怒而色不變(燕丹/子)¶
　　(臣/)等謹按幼童傳秦舞陽燕丹子作武陽¶
原自齊威宣時騶子之徒論著終始五徳之運及秦帝¶
始皇采用之而宋毋忌正伯僑充尚羨門子髙最後皆¶
燕人為方仙道形解銷化依于鬼神之事(史/記)¶
補燕之逰士泯子午南見晏子於齊言有文三百篇睹¶
晏子恐懼而不能言客退晏子直席而坐廢朝移時在¶
側者曰嚮者燕客侍夫子胡為憂也晏子曰燕萬乘之¶
<pb:KR2k0036_WYG_157-4b>¶
國也齊千里之途也泯子午以萬乘之國為不足説以¶
千里之途為不足逺則是千萬人之上也且猶不能殫¶
其言於我況乎齊人之懷善而死者乎吾所以不得睹¶
者豈不多矣(晏子/春秋)¶
補昔人言有知不死之道者燕君使人受之不捷而言¶
者死燕君甚怒其使者將加誅焉幸臣諫曰人所憂者¶
莫急乎死已所重者莫過乎生彼自喪其生安能令君¶
不死也乃不誅(列/子)¶
<pb:KR2k0036_WYG_157-5a>¶
補燕簡公殺其臣莊子儀而不辜莊子儀曰吾君王殺¶
我而不辜死人無知亦已死人有知不出三年必使吾¶
君知之期年燕將馳祖燕之有祖當齊之社稷宋之有¶
桑林楚之有雲夢也此男女之所屬而觀也日中燕簡¶
公方將馳於祖塗莊子儀殪之車當是時燕人從者莫¶
不見逺者莫不聞著在燕之春秋(墨/子)¶
補齊之田單楚之莊蹻秦之衞鞅燕之繆蟣是皆世俗¶
之所謂善用兵者(荀/子)¶
<pb:KR2k0036_WYG_157-5b>¶
補蘇秦相燕人惡之於燕王燕王按劍而怒食以駃騠¶
(文/選)¶
補燕昭使人入海求蓬萊方丈瀛洲(漢/書)¶
(補曹唐詩花九天天路入雲長燕使何由到上方/玉女暗來  下立手挼裙帶問昭王  小㳺仙詩)¶
補自魯商瞿子木受易孔子以授魯橋庇子庸子庸授¶
江東馯臂子弓子弓授燕周醜子家(漢書儒/林傳)¶
補論語有燕傳説三卷陰陽家者流鄒子四十九篇鄒¶
子終始五十六篇公孫渾邪十五篇法家者流燕十事¶
<pb:KR2k0036_WYG_157-6a>¶
十篇縱横家者流龎煖二篇兵權謀有龎煖三篇(漢書/藝文)¶
(志/)¶
　　朱昆田原按燕之人物若韓嬰周醜之傳經龎煖¶
　　繆蟣之用兵著於載記而譜地志者止及嬰一人¶
　　何也¶
補班孟堅古今人表於燕昭王諸臣樂毅居三等郭隗¶
四等鄒衍五等於太子丹賓客髙漸離居四等荆軻鞠¶
武樊於期皆五等秦舞陽六等其位置必有定見但燕¶
<pb:KR2k0036_WYG_157-6b>¶
王喜以亡國抑之九等而王噲子之法堯禪舜可謂下¶
愚反列之七等何哉(函山/旅話)¶
補蘇秦事鬼谷子學終辭歸道乏困行以燕人蠡卜傳¶
食自給各解臧獲之裘(春秋/後語)¶
補公行子之之燕遇曽元於塗曰燕君何如曽元曰志¶
卑志卑者輕物輕物者不求助茍不求助何能舉(荀/子)¶
補昔者燕相得罪於君將出亡召門下諸大夫曰有能¶
從我出者乎三問諸大夫莫對燕相曰嘻亦有士之不¶
<pb:KR2k0036_WYG_157-7a>¶
足養也大夫有進者曰亦有君之不能養士安有士之¶
不足養者凶年饑嵗士糟粕不厭而君之犬馬有餘穀¶
粟隆冬烈寒士裋褐不完四體不蔽而君之臺觀帷㡘¶
錦繡隨風飄飄而弊財者君之所輕死者士之所重也¶
君不能施君之所輕而求得士之所重不亦難乎燕相¶
遂慚遁逃不復敢見(新/序)¶
補燕莊侯佗左帶玉具劍右帶環珮左光照右右光照¶
左(亢倉/子)¶
<pb:KR2k0036_WYG_157-7b>¶
補劇辛為燕將與趙戰軍敗劇辛自剄燕以失五城(弱冠/子)¶
(補燕昭王七年沐胥之國來朝有道術人名尸羅問其/年云百三十嵗發其國五年乃至燕都善衒惑之術於)¶
(其指端出浮屠十層髙三尺諸天神人皆長五六分列/幢葢鼔舞繞塔而又吹指上浮屠漸入雲裏又於左耳)¶
(出青龍右耳出/白虎  拾遺記)¶
補薊氏邑名在燕地神仙傳有薊子訓(通志氏/族略)¶
(補曹植詩市子丹西至秦烏白馬角生/鄒羨囚燕  繁霜為夏零  樂府詩集)¶
　　(臣/)等謹按以上各條皆叙周時燕地雜事¶
原韓福者涿人以行義修潔著名昭帝時霍光秉政表¶
<pb:KR2k0036_WYG_157-8a>¶
顯義士郡國條奏行狀天子謂福等五人行誼最髙徵¶
至京兆病不得進元鳯元年詔䇿曰朕愍勞福以官職¶
之事賜帛五十匹遣歸其務修孝悌以教鄉里福歸終¶
身不仕卒於家(髙士/傳)¶
原葢延漁陽要陽人長八尺彎弓三百斤(東觀/漢記)¶
原鄧訓將黎陽營兵屯漁陽遷䕶烏桓校尉黎陽營故¶
吏皆戀慕知訓好以青泥封書從黎陽步推鹿車載青¶
泥至上谷遺訓(同/上)¶
<pb:KR2k0036_WYG_157-8b>¶
原鳯綱者漁陽人也常采百草花以水漬封泥之自正¶
月始盡九月末止埋之百日煎九火卒死者以藥内口¶
中皆立活綱常服此藥至數百嵗不老(神仙/傳)¶
原劉虞為幽州刺史常著氊裘(謝承後/漢書)¶
原劉虞為幽州清靜儉約以禮義化民靈帝時南宫災¶
吏遷補州郡者皆責助治宫錢或一千萬或二千萬富¶
者以私財辦或發民錢以備之貧而清慎者無以充調¶
或至自殺靈帝以虞清貧特不使出錢(王沈/魏書)¶
<pb:KR2k0036_WYG_157-9a>¶
原幽州嵗不登人以棗椹為糧榖一石十萬錢公孫伯¶
圭開置屯田稍稍得給(漢末英/雄記)¶
原陽球為幽州從事部分邊塞職事修理(續漢/書)¶
原田疇北平人也劉虞為公孫瓚所害疇追慕無已往¶
虞墓設雞酒哭之音動林野翔鳥為之悽鳴走獸為之¶
悲吟疇卧於草間忽有人通云劉幽州來欲與田子泰¶
言疇神悟逺識知是虞之魂既進而拜疇泣不自止因¶
相與進雞酒疇醉虞曰公孫瓚購子甚急宜竄伏避害¶
<pb:KR2k0036_WYG_157-9b>¶
疇對曰君臣之道生則盡其義今見君之靈願得同歸¶
九泉骨且不朽安可逃乎虞曰子萬古之髙士也深慎¶
爾儀奄然不見而疇醉亦醒(拾遺/記)¶
(原陶潛擬古詩聞辭家夙嚴駕當往至無終問君今何/行非商復非戎  有田子春節義為士雄斯人久已死)¶
(鄉里習其風生有髙士名既沒傳無窮/不學□馳子直在百年中  陶徵士集)¶
　　朱彞尊原按魏志田疇字子泰而淵明集本皆作¶
　　子春¶
(原方孝孺田疇贊垂古之觀人不於用舍考其所存以/第髙下譬諸龍駒  首糞車豈以其賤斥之為駑齊侯)¶
<pb:KR2k0036_WYG_157-10a>¶
(千駟如南面王仲尼之難夷齊有光漢季分爭得國者/操吾獨何為田疇是悼操雖據國犬鼠之雄殺后無君)¶
(天下不容奚若田疇忠義葢世委質劉虞身死靡貳使/受之命為漢大臣殺操復漢必不顧身嗚呼鄙夫惟利)¶
(是就誰能為疇我與/為友  遜志齋集)¶
原劉虞見殺故常山相孫瑾掾張逸張瓚等忠義奮發¶
相與就虞罵公孫瓚極口然後同死(漢末英/雄記)¶
補韓嬰燕人孝文時為博士景帝時常山太傅嬰推詩¶
人之意而作内外傳數萬言燕趙間言詩者由韓生韓¶
生亦以易授人燕趙間好詩故其易微惟韓氏自傳之¶
<pb:KR2k0036_WYG_157-10b>¶
孝宣時涿郡韓生其後也以易徵待詔殿中司隸校尉¶
葢寛饒本受易於孟喜見𣵠韓生説易而好之即更從¶
受焉(漢書儒/林傳)¶
補易韓氏二篇詩韓故三十六卷内傳四卷外傳六卷¶
説四十一卷(漢書藝/文志)¶
補漢幽州刺史朱君之碑君名龜石碎落不能詳其官¶
閥其可考者嘗以御史中丞督捕益州蠻又為幽州刺¶
史禦鮮卑爾靈帝光和二年卒水經注云故吏别駕從¶
<pb:KR2k0036_WYG_157-11a>¶
事史右北平無終牟化中平二年造碑陰故吏姓名悉¶
薊𣵠及上谷北平人(𨽻/釋)¶
補漁陽氏燕大夫受封漁陽因以為氏漢有少府漁陽¶
鴻北平人(通志氏/族略)¶
(原城有萬載宫光/明殿  水經注)¶
　　朱彛尊原按漢書作明光此云光明疑誤¶
(原始元中流星下燕萬載宫極東去間漢書天文志二/原燕王旦在明光宫欲入所卧户三  盡閉使侍者)¶
(十人開户户不開燕論衡鼠銜其尾舞王宫端門中王/原元鳯元年九月  有黄)¶
<pb:KR2k0036_WYG_157-11b>¶
(往視之鼠舞如故王使吏以酒脯飼鼠舞不休一日一/夜死燕刺王旦謀反將死之兆也  漢書五行志)¶
(原燕刺王旦謀事不成憂懣置酒萬載宫會賓客羣臣/妃妾坐飲有赦令到因迎后妃諸夫人之明光殿  漢)¶
(書昭帝元鳯元年燕王宫永巷中豕出圂壞都竈銜其/補)¶
(鬴六七枚置殿前劉向以為近豕禍也時燕王旦謀通/竈者生養之本豕而敗竈陳鬴於庭鬴竈將不用宫室)¶
(將廢辱也燕王不改卒㐲其辜宫漢書五行志有黄鼠/補是時天大雨虹下屬燕王宫  中井水皆竭)¶
(舞燕王殿前端門中視之不去一日一夜死者數千殿/上户自閉不可開厠中豕羣出壞竈銜釡六七枚置殿)¶
(門前烏鵲自闕宫中烏死天火燒燕南城門大風瓌宫/城樓版樹木流星墜地  漢紀  以上七條原在世紀)¶
(門今/移改)¶
<pb:KR2k0036_WYG_157-12a>¶
　　(臣/)等謹按以上各條皆叙漢時雜事¶
(原先主與劉璋會涪時張裕為璋從事侍坐其人饒鬚/先主嘲之曰昔吾居𣵠縣特多毛姓東西南北皆諸毛)¶
(也𣵠令稱曰諸毛繞𣵠居乎裕即答曰昔有作上黨潞/長遷為𣵠令者去官還家時人與書欲署潞則失𣵠欲)¶
(署𣵠則失潞乃署曰潞𣵠君先主/無鬚故裕以此及之  三國志)¶
原簡雍𣵠郡人雍本姓耿幽州人語譌耿為簡遂隨音¶
變之(三國/志注)¶
　　(臣/)等謹按以上二條叙三國雜事¶
原髙原漁陽雍奴人晉安北將軍上谷太守闗中侯有¶
<pb:KR2k0036_WYG_157-12b>¶
碑在薊中(北/史)¶
原石勒既克薊城問棗嵩曰幽州人士誰最可者嵩曰¶
燕國劉翰徳素長者北平無終陽裕幹事之才勒方欲¶
任之裕乃微服潛遁(晉書/載紀)¶
(原晉武帝太康九年幽州塞北有死牛頭語近牛禍也/  晉書)¶
(原太康九年幽州有犬鼻行/地三百餘步  宋書五行志)¶
原李産字子僑范陽人仕於石氏為本郡太守及慕容¶
㒞南征前鋒達郡界鄉人皆勸産降衆潰始詣軍請降¶
<pb:KR2k0036_WYG_157-13a>¶
㒞嘲之曰卿受石氏寵任衣錦本鄉何故不立功於時¶
而反委質乎産泣曰犬馬為主豈忘自効但以勢蹙歸¶
死實非誠欵㒞嘉其慷慨乃擢用之(晉書/載記)¶
(原佛圖澄嘗與石虎共升中臺澄忽驚曰幽州當火災/乃取酒噀之久而笑曰救已得矣虎遣驗幽州云爾日)¶
(火從四門起西南有黑雲來驟雨/滅之雨亦頗有酒氣  神僧傳)¶
原髙商渤海人為范陽太守聞兄開戰殁悲哭歐血病¶
不能起扶杖乃行慕容儁召見謂左右曰自古友於之¶
篤未有如商者也(十六國/春秋)¶
<pb:KR2k0036_WYG_157-13b>¶
原李陽大俠士庶無不傾心為幽州刺史當之職盛暑¶
一日詣數百家别(裴氏/語林)¶
原羅騰字叔龍工圍碁獨步當時俄而北平樂初少𢹂¶
出與齊焉(燕/書)¶
原郭四朝者燕人符秦時得道為玉臺執葢郎(洞仙/傳)¶
原燕人龎世為光禄勲奏案豪强苛刻人物咸懼疾之¶
及卒門無弔客時人為之謡曰龎家巷車轔轔泥丸之¶
日無弔賓弔賓不來何所因繇性苛刻寡所親(十六國/春秋)¶
<pb:KR2k0036_WYG_157-14a>¶
原周存字道名漁陽人王彭祖叛母遇寇離失時所在¶
分崩州郡隔異存冒難相求自河以北無不周徧復傳¶
母在昌黎燕之所統存投髙祖客之為置酒於坐問存¶
失母來幾年相見當識否言未止存涕泗覆面尋聲而¶
對辭甚悲酸髙祖為之動容由是意遇倍加停朞不得¶
母問將辭歸髙祖意欲留之而未顯也存謝曰老母未¶
審存亡小弟無所依倚寢食不敢廢於心昔徐庶指方¶
寸以求辭今存披肝以表情願明公恕之髙祖矜之聴¶
<pb:KR2k0036_WYG_157-14b>¶
去(燕/書)¶
　　(臣/)等謹按以上各條叙晉時十六國雜事¶
原盧廣范陽涿人晉司空從事中郎諶之後天監中歸¶
梁位步兵校尉兼國子博士徧講五經時北來人儒學¶
者有崔靈恩孫詳蔣顯並聚徒講説而音辭鄙拙惟廣¶
言論清雅不𩔖北人(南/史)¶
原盧昌衡字子均小字龍子沈靖有才識風神澹雅容¶
止可法博涉經史工草行書從弟思道小字釋奴宗中¶
<pb:KR2k0036_WYG_157-15a>¶
稱英妙昌衡與之俱被推重故幽州語曰盧家千里釋¶
奴龍子(北/史)¶
原崔景真為平昌太守有恵政嘗懸一蒲鞭而未嘗用¶
(齊春/秋)¶
原東魏張亮與薛琡善琡夢亮於山上持絲寤而告亮¶
且占之曰山上絲是幽字君必為幽州牧乎後果如之¶
(三國/典略)¶
原崔悦與范陽盧諶並以博藝著名諶法鍾繇悦法衞¶
<pb:KR2k0036_WYG_157-15b>¶
瓘而俱習索靖諶傳子偃偃傳子邈悦傳子潛潛傳元¶
伯故魏初特重崔盧之書(後魏/書)¶
原范陽祖瑩八嵗能誦詩書十二為中書學生聲譽甚¶
盛内外親屬呼為聖小兒孝文聞之召入令誦五經章¶
句并陳大義帝戲盧昶曰昔流共工于幽州北裔之地¶
那得忽有此子昶對當是才為世生(北/史)¶
原平恒字繼叔燕郡薊人安貧樂道不以屢空改操徵¶
為中書博士久之出為幽州别駕亷貞寡欲不營資産¶
<pb:KR2k0036_WYG_157-16a>¶
衣食常至不足三子並不率父業好酒自棄恒常忿其¶
世衰植杖巡舍側岡而哭别搆精廬置經籍於中一奴¶
自給妻子莫得而往酒食亦不與同時有珍美呼鄰老¶
東安公一雍等共飲噉之家人無得嘗焉(同/上)¶
原天平中范陽盧景裕同從兄仲禮於本郡起逆齊神¶
武免其罪置之賓館以經教授太原公以下大䝉恩遇¶
(北史儒/林傳)¶
補魏承明元年九月幽州民齊淵家社樹結實既成一¶
<pb:KR2k0036_WYG_157-16b>¶
朝盡落茂葉復生七日之中蔚如春秋(鬟剔/䜃竒)¶
　　(臣/)等謹按以上各條叙南北朝雜事¶
原隋京兆杜公瞻嘗邀陽玠過宅酒酣嘲謔公瞻謂兄¶
既姓陽陽貨實辱孔子玠曰弟既姓杜杜伯嘗射宣王¶
殿内將軍牛子充衆推其機辨嘗謂玠曰君陽有玠恐¶
不任㕑玠曰君牛既充正可烹宰又見玠食芥葅曰君¶
身名玠何得復啖芥葅對曰君既姓牛何得不㫁牛肉¶
太倉牛張䇿在雲龍門與玠議理屈謂玠曰卿本無徳¶
<pb:KR2k0036_WYG_157-17a>¶
量忽共叔寶同名玠抗聲曰爾既非英雄敢與伯符連¶
諱太子洗馬蘭陵蕭詡有才辨嘗謂玠曰流共工于幽¶
州易北恐非樂土玠曰放驩兜于崇山江南豈是勝地¶
録尚書晉昌王唐邕問諸省官曰卿等宜道本州寳物¶
定州人以綾綺為寳徐州人以魚鹽為寳及至玠邕曰¶
卿幽州人以何物為寳答曰刺史嚴明文武奉法此幽¶
州之寳也邕有媿色(談/藪)¶
原突厥與中國交市有明珠一篋價值八百萬幽州總¶
<pb:KR2k0036_WYG_157-17b>¶
管陰夀白文獻獨孤皇后市之后曰非我所須也當今¶
戎狄屢寇將士罷勞未若以八百萬分賞有功者(隋/書)¶
原燕榮為幽州總管性嚴酷范陽盧氏代為著姓榮皆¶
署為吏卒以屈辱之嘗按部道次見叢荆堪為笞捶命¶
取之輒以試人人或自陳無咎榮曰後若有罪當免爾¶
及後犯細故將撾之人曰前日被杖使君許有罪宥之¶
榮曰無過尚爾況有過耶榜捶如舊(同/上)¶
原元務光母者范陽盧氏女也少好讀書造次以禮盛¶
<pb:KR2k0036_WYG_157-18a>¶
年寡居諸子幼弱家貧不能就學盧氏每親自教授世¶
以此稱之仁夀末漢王諒舉兵反遣將綦良往山東略¶
地良以務光為記室及良敗慈州刺史上官政簿籍務¶
光之家見盧氏悦而逼之盧氏以死自誓政為人凶悍¶
怒甚以燭燒其身盧氏執志彌固竟不屈節(同/上)¶
(原開皇八年四月幽州人家以白楊木懸竈上積十餘/年忽生三條皆長三尺餘甚鮮茂  隋書五行志)¶
(補隨東川釋慧雲范陽人十二出家年至十八乘驢至/于叔家叔見其驢快將規害之適持刀往見東牆下有)¶
(黄衣人揚拳逆叱曰此道人方為通法大士何忍欲害/叔懼告婦婦曰君無剛心眼花所致耳聞已復往又見)¶
<pb:KR2k0036_WYG_157-18b>¶
(西牆下黄衣人云勿殺道人若殺大禍交及叔怖乃止/明旦辭往姊家叔义持刀送之告雲曰此路幽險故送)¶
(師度難雲在前行正在深阻叔在其後揮刀欲砍忽見/姊夫在旁遂得免害雲都不知雲後學問名徳髙逺至)¶
(開皇中領徒五百來過叔家叔見闡化深慚昔/釁乃奉絹十疋夫妻發露雲始知之  冥報記)¶
　　(臣/)等謹按以上各條叙隋時雜事¶
　¶
　¶
　¶
欽定日下舊聞考卷一百五十七¶
