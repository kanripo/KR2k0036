# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:25.200756
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百十九
<pb:KR2k0036_WYG_119-1a>¶
欽定四庫全書¶
欽定日下舊聞考卷一百十九¶
　　京畿(霸州一/)¶
原霸州在府南二百一十里(明一/統志)¶
　　(臣/)等謹按霸州明屬順天府¶
夲朝因之在府南一百八十里¶
增東西距一百八十里南北距四十里東至天津府静¶
海縣界一百里西至保定府新城縣界十八里南至保¶
<pb:KR2k0036_WYG_119-1b>¶
定縣界十五里北至固安縣界二十五里東南至文安¶
縣治六十里西南至保定府雄縣治九十里東北至永¶
清縣治五十里西北至涿州治一百二十里(一大清/  統志)¶
原霸州本秦上谷郡地(太平寰/宇記)¶
原漢屬渤海郡後漢屬廣陽國河間郡晉屬章武國後¶
屬河間燕郡(輿地/廣記)¶
原後魏屬章武郡(方輿/紀要)¶
原隋初屬瀛州大業初屬河間涿郡(清類天文/分野之書)¶
<pb:KR2k0036_WYG_119-2a>¶
原唐初屬幽州天寳初屬范陽郡五代石晉時入於遼¶
(方輿/紀要)¶
原周顯德六年夏四月庚寅韓通奏自滄州治水道入¶
遼境柵於乾寧軍南補壞防開游口三十六遂通瀛莫¶
辛夘上至滄州即日帥歩騎數萬發滄州直趨遼之境¶
壬辰至乾寧軍遼寧州刺史王洪舉城降已亥至獨流¶
口泝流而西辛丑至益津闗遼守将終廷輝以城降自¶
是以西水路漸隘不能勝巨艦乃舍之癸夘入瓦橋闗¶
<pb:KR2k0036_WYG_119-2b>¶
於是闗南悉平(通/鑑)¶
補周以數千之師伐遼不血刃而取益津闗繼取瓦橋¶
闗又繼取髙陽關是三關者晉人棄之以為遼之元首非¶
特為其右臂也(嵩山/集)¶
補世宗由滄州北順水而行先降益津闗次瓦橋闗次¶
瀛州(演繁/露)¶
原五月以益津闗為霸州割文安大城二縣𨽻之地望¶
為中州(五代/㑹要)¶
<pb:KR2k0036_WYG_119-3a>¶
原發濱棣丁夫數千城霸州命韓通董其役辛亥以侍¶
衛馬歩都指揮使韓令坤為霸州都部署(通/鑑)¶
原益津關夲幽州㑹昌縣唐天寳中改永清縣(續通/典)¶
原宋景祐元年省永清縣入文安徙文安縣為州治皇¶
祐元年仍徙舊地(九域/志)¶
原遼髙勲為南京留守宋略地益津關勲擊敗之(遼/史)¶
原政和三年陞永清郡靖康初入於金天㑹七年置信¶
安軍屬河間路貞元二年屬中都路元屬大都路(清類/天文)¶
<pb:KR2k0036_WYG_119-3b>¶
(分野/之書)¶
原明初以益津縣省入仍曰霸州(方輿/紀要)¶
增漢置益昌縣屬涿郡後漢廢為安次縣地唐為永清¶
地周顯德六年收復益津關置霸州宋亦曰霸州金大¶
定間復置益津縣為州治元亦曰霸州中統四年省益¶
津縣入州治至元二年復置明洪武初仍省縣入州屬¶
順天府(一大清/  統志)¶
原州以霸水名(郡縣/釋名)¶
<pb:KR2k0036_WYG_119-4a>¶
原州城舊傳燕昭王所築(名勝/志)¶
原霸城宋将楊延朗修葺以控遼當時號為北方重鎮¶
沿城有七十餘井亦延朗所鑿謂之䕶城井(長安/客話)¶
　　(臣/)等謹按七十二井今僅存十井¶
原景泰五年四月修霸州土城(明景帝/實録)¶
原州舊有土墉葢金元時所築𢎞治中始磗甃北面正¶
德中復修完三面嘉靖十九年増修(城邑/考)¶
原城髙三丈五尺周環六里餘堞一千五百一十有二¶
<pb:KR2k0036_WYG_119-4b>¶
城下濠深一丈二尺廣七尺門三東曰臨津南曰文明¶
北曰瞻極北甕城門曰迎恩東曰旭升南曰向離西不¶
設門而樓臺具焉(覇州/志)¶
(補顧清霸州修河繕城記行霸州在京師南二百餘里/厥壤卑下西北諸山水散  燕趙間比其合皆滙於是)¶
(既滙而盈然後東流出丁字沽㑹白河以入于海其源/衆而委廹遇霖潦則溢而上壊民田廬舍嵗用不登氓)¶
(以告病州之城築以土無甎石之固水至則齧之嵗乆/益壊𢎞治戊午東魯劉君珩來治是邦是嵗築河隄起)¶
(涿州束境接固安揚先務荆垡等村至州之趙村務臨/津水口經州南闗過保定文安蘇家橋扺大城縣之辛)¶
(張口總三百餘里廣尋有二尺趾倍之崇丈有八尺旁/植栁以為固其間為水口一百六十有七隄既成水乃)¶
<pb:KR2k0036_WYG_119-5a>¶
(無患己未甓州城先北面當水衝者以次及其餘城舊/無南門樓至是新作之并為樓于北城與故東西二樓)¶
(相望皆飾以丹漆基以剛石可乆弗壊其外為深濠跨/四橋于濠上當城之門城之髙丈有七尺周六里三百)¶
(二十步濠之深如城之髙而殺其一尺其上為固防防/之上亦樹以栁凡一十七月而隄與城俱竣二役所費)¶
(薪膏楗瓦木石之類為錢以四十萬計皆官自經紀不/以煩民既訖工又以其餘力作大橋于州東苑家口以)¶
(濟往來之人新州學祭器師生㑹食器作順天府行府/太僕分寺馬神廟及諸藏庾廨舍壇壝衢路以次一新)¶
(而民不知費可謂得佚道/使民之義矣  東江集)¶
原州治在城西隅洪武庚戌建儒學在州治東元初建¶
至皇慶二年置贍學田有碑(霸州/志)¶
<pb:KR2k0036_WYG_119-5b>¶
(原王思誠重修廟學記校為政之道其所始在於厚風/俗厚之之本必由於學  是以教隆於上則俗美於下)¶
(理之必然也百里之邑千里之郡推而至于天下豈異/是哉國家崇儒重道内立監學外而郡邑皆設學官誠)¶
(以風化之所係也人才之所出也至正十一年春奉訓/大夫兖州王公從善來守霸郡視篆之初即拜謁先聖)¶
(廟見其牆垣廢傾齋舍罔有講席無所施廼顧瞻太息/謂學正孟之晉曰學校不治則風俗何自而易移人才)¶
(何由而作興豈非承流宣化者之責與於是令民子弟/之俊秀者即入學肄習權葺一室使之受業公首捐俸)¶
(金以作新學校而謀于同僚同僚僉允亦各捐俸以助/民之好義者効其力不日而得錢若干緍遂市瓦木重)¶
(修講堂三間創建東西齋舍十有二檻築牆周圍務以/堅固改月而功畢上不費于公帑下不擾於民庶昔也)¶
(荒蕪如彼今也輪奐若此使師生有所依教養有所設/將見風俗淳美人才輩出公之承宣德意可謂知本矣)¶
<pb:KR2k0036_WYG_119-6a>¶
(公前任松江府推官治獄明恕平反甚衆人人誦其㢘/明自南而來者口不絶稱今公之守霸郡甫下車善者)¶
(趨而迎奸者畏而遁革弊起廢號令一新士庶歌于途/農民樂于野修隄堰一十八里及南北兩闗橋道井井)¶
(有法民之感戴其能已乎之晉以状來盛稱公念念不/忘于學校不可不記其事夀于金石俾異時為政者有)¶
(所取法幸為之記余聞而韙之則復之曰昔文翁治蜀/至今聲名照映簡冊者以為治之有所本也王公以學)¶
(校為先其文翁之心哉余亦有説焉興作學校固郡守/之職然典教者能以守之心為心則教養可期其效茍)¶
(非其人則亦徒為虛舍為守者能不憾歟今之晉乃鄒/國公五十二代孫德性純厚文學充裕則教養之施公)¶
(可無憾矣公字仲祥世居兖之滕村性鯁直决疑剖事/無留難此特記其政事之大略爾當有執史筆者詳書)¶
(之至正十一年/立石  同上)¶
<pb:KR2k0036_WYG_119-6b>¶
　　(臣/)等謹按州志明嘉靖丁亥知州劉璋修學建尊¶
　　經閣及學舍郡人兵部郎中賈銓有記其啟聖祠¶
　　敬一亭嘉靖丁未副使周復俊所建¶
　　又按州志學田明副使周復俊梁有年逓増置之¶
　　明末以修築取土漸為渾水充斥今存二頃餘¶
原州城南十五里宫家莊舊有益津書院元時宫君祺¶
建翰林學士黄溍記之萬厯初如臯錢藻備兵霸上移¶
建城内即公館一區加黝堊焉仍扁曰益津書院(長安/客話)¶
<pb:KR2k0036_WYG_119-7a>¶
　　(臣/)等謹按州志明萬厯間參政顧雲程重修益津¶
　　書院都給事中劉為楫記今廢¶
(原黄溍宣聖廟學記舍霸州之益津人宫君祺即其西/鄉所居宫哥莊作學  合韓謝莊子弟肄業其中且為)¶
(廟像先聖先賢以春秋旦望奠謁如學宫法念無以示/永乆爰狀其事走京師請奎章閣侍書學士内翰虞伯)¶
(生為之記公方有大論譔未暇如君祺請乃以状授溍/俾執筆而書之溍惟古之施教導民有本有原必由鄉)¶
(以達於國是以六鄉之吏去民愈近者為教愈詳一嵗/之中州長之屬民讀法者四黨正七族師十有四而閶)¶
(胥則無時焉若夫二十五家之閭則又有門塾而以仕/焉而已者為之左右師雖閭胥弗親也故上之教不煩)¶
(而民之為仕者恒足頼其詩曰攸介攸止烝我髦士人/生其時獨何幸歟今郡邑用著令既咸得立學承宣徳)¶
<pb:KR2k0036_WYG_119-7b>¶
(意而崇厲之厥有師帥而鄉閭之教希濶弗講雖朴茂/之資何以培其根而達其枝也哉君祺不自耀其材以)¶
(取顯仕而主昌平之候舘固非有長民者之責乃能汲/汲焉□所以私淑其人如此可謂有志于古矣昔者魯)¶
(修泮宫而春秋不書説者曰此有國之常事爾君祺之/為蓋禮之以義起而出于常事之外者也可無書乎凡)¶
(廟學總為屋十餘楹費錢若干緍經始於至順二年春/二月而落成於秋八月翰林直學士趙公子昌與君祺)¶
(居相望實有以相之其来請記則冬十/二月也至順三年立石  黄文獻集)¶
原益津廢縣今州治(方輿/紀要)¶
原州城東北隅有瀦水故益津縣治也廣三里許中有¶
東岳祠武廟時巨璫張忠所建廟東水曰鹽厰河每嵗¶
<pb:KR2k0036_WYG_119-8a>¶
氷泮輙有水鳥千羣容與其上(霸州/志)¶
原霸臺舊在州署後圃其後改題于州治左譙樓之臺¶
(長安/客話)¶
　　(臣/)等謹按譙樓遺址今尚存¶
原瓦河與城南之沙唐二河合即五渠水也俗謂之長¶
鳴溝(名勝/志)¶
原霸城南沙河與唐河合流處俗呼飛魚口即漁津窪¶
也一名五渠水又名長鳴水(長安/客話)¶
<pb:KR2k0036_WYG_119-8b>¶
　　(臣/)等謹按長鳴水乆淤今城南八里有漁津窪村¶
　　村南里許即玉帶河¶
原後魏延興初文安縣人孫願捕魚於五渠水有羣魚¶
自西來共以柴塞之忽有人謂願曰須臾當得大魚若¶
欲多求宜勿殺也願下網果得大魚狀如鯉而頭大殺¶
食之俄風雨晝昏唯聞鳥飛聲比風息雨霽有人乗船¶
至云見羣魚無數飛入於海願遂不復漁矣因呼入海¶
之處為飛魚口也(三郡/記)¶
<pb:KR2k0036_WYG_119-9a>¶
　　(臣/)等謹按孫願州志願作碩¶
(原王樂善五渠晩渡詩林野潦浮平楚扁舟續馬蹄揚/舲風漸𦂳落日望全迷  暝漁燈出天空雁陣低叩舷)¶
(歸意嬾清興屬/幽栖  扣角集)¶
原引馬洞楊延朗所穿始自州城中通雄縣(名勝/志)¶
　　(臣/)等謹按縣志引馬洞今湮廢¶
原州舊有神霄宫在州治之南丁眞人嘗居之(長安/客話)¶
　　(臣/)等謹按神霄宫今廢¶
原霸州酒務四熙寧中㩁三萬貫(熙寜/酒課)¶
<pb:KR2k0036_WYG_119-9b>¶
原澄清街舊有酒樓元華亭管訥為學正有東城酒樓¶
花滿煙之句今廢(霸州/志)¶
原宋端拱二年詔置㩁場于霸州便南北界貿易(同/上)¶
原遼軍馬三萬餘匹歳牧于雄霸間謂之南征馬意欲¶
夸示中國實備燕雲緩急之用(謀夏/録)¶
增巨馬河舊在州北宋界河也自保定府雄縣流入(方/輿)¶
(紀/要)¶
増巨馬河在州北自蘆溝橋經州境東合界河後徙南¶
<pb:KR2k0036_WYG_119-10a>¶
孟店北至直沽入海今淤(霸州/志)¶
原霸在宋時葢與遼分界處若今靖邊諸城一垣之外¶
即敵境也州北一里舊有界河相傳楊延朗建草橋于¶
此關因以名(長安/客話)¶
增界河在州北一里上接蘆溝下通東海即宋遼分界¶
處今淤草橋關基址不可考(霸州/志)¶
原塘濼縁邊諸水所聚因以限遼河北屯田司緣邊安¶
撫司皆掌之而以河北轉運使兼都大制置凡水之淺¶
<pb:KR2k0036_WYG_119-10b>¶
深屯田司季申工部其水東起滄州界拒海岸黒龍港¶
西至乾寧軍沿永濟河合破船淀灰淀方淀為一水衡¶
廣一百二十里縱九十里至一百三十里其深五尺東¶
起乾寧軍西信安軍永濟渠為一水西合鵞巢淀陳人¶
淀燕丹淀大光淀孟宗淀為一水衡廣一百一十里縱¶
三十里或五十里其深丈餘或六尺東起信安軍永濟¶
渠西至霸州莫金口合水紋淀得勝淀下光淀小蘭淀¶
李子淀大蘭淀為一水衡廣七十里或十五里或六里¶
<pb:KR2k0036_WYG_119-11a>¶
其深六尺或七尺東北起霸州莫金口西南保定軍父¶
母砦合糧料淀廻淀為一水衡廣二十七里縱八里其¶
深六尺霸州至保定軍並塘岸水最淺故咸平景徳中¶
遼軍南牧以霸州信安軍為歸路東南起保安軍西北¶
雄州合百水淀黒羊淀小蓮花淀為一水衡廣六十里¶
縱二十五里或十里其深八尺或九尺東起雄州西至¶
順安軍合大蓮花淀洛陽淀牛横淀康池淀疇淀白羊¶
淀為一水衡廣七十里縱三十里或四十五里其深一¶
<pb:KR2k0036_WYG_119-11b>¶
丈或六尺或七尺東起順安軍西邊吴淀至保州合齊¶
女淀勞淀為一水衡廣三十餘里縱百五十里其深一¶
丈三尺或一丈起安肅廣信軍之南保州西北畜沈苑¶
河為塘衡廣三十里縱十里其深五尺淺或三尺曰沈¶
苑泊自保州西合鷄距泉尚泉為稲田方田衡廣十里¶
其深五尺至三尺曰西塘泊(宋史河/渠志)¶
補雄霸景徳之間塘水初不相接因名東塘西塘二塘¶
之交蕩然可以為遼人入界路遂置保定軍界于景德¶
<pb:KR2k0036_WYG_119-12a>¶
二州以當敵衝決後開導不已二塘相連雖不甚浩𣺌¶
而敵路亦稍梗矣(太平治/迹統類)¶
原淳化四年春詔六宅使何承矩等督戍兵萬八千人¶
自霸州界引滹沱水灌稲為屯田用實軍廪且為備禦¶
焉(宋史河/渠志)¶
　　(臣/)等謹按滹沱故道由河間至任邱五官淀出茅¶
　　兒灣按五官淀在今保定文安二縣界河渠志所¶
　　云自霸州界引滹沱水當因保定文安原屬霸州¶
<pb:KR2k0036_WYG_119-12b>¶
　　統州屬而言非専指州界也¶
　　又按今滹沱河改由大城縣子牙河入淀歸海不¶
　　復由茅兒灣故道¶
原往嵗六宅使何承矩議因陂澤之地瀦水為塞欲自¶
相度恐其謀泄日㑹僚佐泛船置酒賞蓼花作蓼花遊¶
數十篇因命座客屬和畫以為圖傳至京師人莫喻其¶
意自此始壅諸淀慶厯中内侍湯懐敏復踵為之至熙¶
寧中又開徐村栁莊等濼於是自保州西北沈逺濼東¶
<pb:KR2k0036_WYG_119-13a>¶
盡滄州泛枯海幾八百里悉為瀦&KR1369;其濶處有及六七¶
十里者至今為藩籬而澱淤之處皆變斥鹵為美田而¶
魚蟹菰蒲之利人亦頼之(夢溪/筆談)¶
原㤗定三年都水監言河間路水患古儉河自北門外¶
始依舊疏通至大城縣界以洩上源水勢引入鹽河古¶
陳玉帶河自軍司口浚治至雄州歸信縣界以導淀濼¶
積&KR1369;注之易河黄龍港自鏁井口開鑿至文安縣玳瑁¶
口以通濼水經火燒淀轉流入海計河宜䟽者三十處¶
<pb:KR2k0036_WYG_119-13b>¶
(元史河/渠志)¶
増州城之南太堡村有淀神祠(州/冊)¶
　　(臣/)等謹按東西兩淀向無神祠乾隆三十二年六¶
　　月奉¶
勅建淀神祠額曰甸流承祐聫曰澤藪奠堯封溥利綏¶
　　予千里坊庸凖豳蜡肇殷秩彼百川¶
觀音閣額曰智淵普鏡皆¶
御書¶
<pb:KR2k0036_WYG_119-14a>¶
增¶
御製淀神祠碑文　畿南之地廣衍多隰衆水所鍾翕¶
之渟之呀然成淵而以時輸壑者則惟淀淀之名始見¶
於左思魏都賦所謂掘鯉之淀是也字亦為澱水經注¶
新唐書志皆云九十九澱酈道元又稱為清河後世約¶
其數為七十有二其名皆不可臚舉其散見宋遼金史¶
者今或淤廢或傳聞譌舛所可指者不過四十餘其他¶
或曰泊曰窪曰窩曰港隨方俗所稱而統言之則東西¶
<pb:KR2k0036_WYG_119-14b>¶
兩淀西淀之大周三百餘里㮣周一縣四東淀尤大周¶
四百里而贏㮣州縣七其為藪澤也廣故畿内之水大¶
則沽渝濡&KR0740;𣲖滋易淶小則山泉澗流無所不容而旁¶
境之溝澮汙涔亦無所不赴其受水多故兩淀又各有經¶
河以條貫釃導之依成温義亢其首四角引其吭玉帶¶
㑹同緣其督扼以茅灣掖以中亭十望絡以南北中三¶
股欱于臺頭滌于大清河趨西沽為尾閭之洩焉其上¶
則千里長堤控界維鞏下則格淀隄以拒子牙六郎諸¶
<pb:KR2k0036_WYG_119-15a>¶
隄以障永定而牐而涵洞羅布節宣者無弗具于是兩¶
淀無渾流之患而専清水之利黍疇稲畦既膏既溉厥¶
惟上腴舟航是通懋遷列隧而菰蘆蓤藕鳬魚之屬仰¶
資生者億計非有宰其化者孰使我民利頼若是記有¶
之山林川谷為民取財用皆曰神蓋淀之有神昭昭矣¶
人苐習焉不察廟闕未舉嵗丁亥朕敬循¶
皇祖成憲巡覽淀海爰自趙北口御安福艫沿蘇橋而¶
東厯揚芬港至于天津嘉文安窪之既涸懲渾河故道¶
<pb:KR2k0036_WYG_119-15b>¶
之不可復則有詠而三灘里淀隄之弗屬者出帑繕之¶
亦為紹我¶
袓烈以求民寜維時春水方涣和飈習颿烝徒弗勩繄¶
川祗實昭厥佑爰進大吏詔之曰惟淀縈薄左輔袤延¶
且千里理大物博用阜乂我畿内民曷可弗重以神事¶
其相地飭祠用饗迺發外府金二萬五千卜度兩淀中¶
庀材經始之閲再朞工蕆堂廡既崇煇庖咸列以妥以¶
恪式副彛典大吏復籲以明年春蒞而落之且以碑辭¶
<pb:KR2k0036_WYG_119-16a>¶
請則又繹告之曰惟淀實嘉利我甸人匪今斯今始神¶
之福而淀左右耆庻婦孺歳時祈報走廟下則自今始¶
神實馮而歆之惟是毋霪毋潦毋有菑沴豐殖錫康俾¶
我民其永利利用光我秩祀有司亦無怠祠事毋弛民¶
工益迓神惠而溥淀之利識其詳謹肇祀也¶
增乾隆三十五年¶
御製淀神祠瞻禮紀事成什　江湖河海各¶
神司豈淀而無¶
<pb:KR2k0036_WYG_119-16b>¶
神蒞之向命東西中擇陸(是祠建于東西/兩淀適中之地)今㸔爽塏處¶
成祠贊¶
天宣佑靈哉沛行地安瀾福以綏䖍奉瓣香申慶落康¶
田功籲錫民釐¶
增乾隆三十八年¶
御製淀神祠瞻禮叠舊作韻　贊¶
天端藉萬神司兩淀惟資¶
神佑之舟泛清流通一水岸瞻赬宇到叢祠肅兹三叩¶
<pb:KR2k0036_WYG_119-17a>¶
精誠逹兾我蒸民安樂綏¶
鳳舸載臨同致敬永陪¶
福履沐鴻釐¶
　　(臣/)等謹按淀神祠¶
御製詩謹繹有關紀述者恭載卷内餘不備録¶
增太堡村恭建¶
行宫(州/冊)¶
　　(臣/)等謹按太堡村¶
<pb:KR2k0036_WYG_119-17b>¶
行宫乾隆三十五年建¶
行殿額曰澄懷鏡治聫曰行慶順輿情那居同樂來巡¶
　　籌溥利廣淀資安東次間聫曰麗日和風春澹蕩¶
　　花香鳥語物昭蘇西次間聫曰不生波處心恒足¶
　　大寂光天相總融¶
御題行館八景曰¶
静寧齋曰¶
頤慶堂曰惠暢樓曰互鏡軒曰¶
<pb:KR2k0036_WYG_119-18a>¶
問源亭曰¶
延清閣曰澄渌池曰引薫廊¶
頤慶堂聫曰四海為家欽養志萬年介祉永承歡惠暢¶
　　樓聫曰無邊生意歸芳甸有象清明繪野郊皆¶
御書¶
增乾隆三十五年¶
御製題淀祠旁行館八景詩　淀池旁搆此數楹為臨¶
憩治事之所既静而寧式愜觀民深意　祠旁隙地搆¶
<pb:KR2k0036_WYG_119-18b>¶
軒㕔慶落斯干翠蹕停成事由來遵不説(地方吏於葺/神祠旁近)¶
(行館以工用無多初未入奏/迨臨視時則勢已屬成事矣)輿情亦祗付權聽詎欣室¶
宇兹臨憩實願波瀾永静寜大吏傳宣前席問水鄉民¶
氣可蘓醒(右静/寧齋)　春巡掖¶
輦行慶順輿情也斯堂安適用祝¶
頤和　江園悠而逺淀地近且便三春奉¶
遊豫一例¶
御舟船祝¶
<pb:KR2k0036_WYG_119-19a>¶
嘏吏民切¶
頤和定省䖍歡心同衆籲¶
慈夀永千年(右頤/慶堂)　登樓矚逺宛然江鄉景物順時布¶
惠兼暢心神　惠風和暢日春水緑波時物意皆自得¶
吾民可若斯(右惠/暢樓)　軒跨兩池間夾鏡光融足資互照¶
　兩水夾明鏡此同跨河中搆敞軒通却因喻鑑思唐¶
帝不是臨風懐謝公(右互/鏡軒)　䟽渠引流入牆東注為沼¶
坐此可悟源頭活水　引淀進牆閘閘處斯源耳若論¶
<pb:KR2k0036_WYG_119-19b>¶
淀之源奚啻千百里拘墟源則近達觀源則瀰隙中觀¶
鬭者勝負安知彼子瞻著名言早掲斯亭旨(右問/源亭)　閣¶
臨碕岸瑩徹無塵固是延攬清吟之助　雲廊一曲一¶
折碕岸既髙既低延得三春清景遂成六字新題(右延/清閣)¶
　方池淳瀦淀波浄渌澄涵安瀾之義斯在　春氷既¶
泮春水方新澹澹澄渌依依可人七十有二名難盡識¶
淀祠卜兹㑹極歸極踠絲緑栁罨畵紅欄日麗風和亦¶
不波瀾有魚于淵或躍以起觸景成吟如是而已(古澄/渌池)¶
<pb:KR2k0036_WYG_119-20a>¶
　曲廊引薫解阜實省方先務詎惟揣稱命名　溪上¶
有樓亦有堂誰其引之曰有廊展步既平循窈窕遊目¶
無閡賞煙光南風薫兮將作矣茅土時兮安有此(右引/薫廊)¶
　　(臣/)等謹按¶
行宫八景¶
御製詩恭載首見之篇餘不備録¶
　¶
　¶
<pb:KR2k0036_WYG_119-20b>¶
　¶
　¶
　¶
　¶
　¶
　¶
　¶
欽定日下舊聞考卷一百十九¶
#+PROPERTY: JUAN 卷一百十九舉正
<pb:KR2k0036_WYG_119-21a>¶
欽定日下舊聞考卷一百十九舉正¶
　己亥至獨流口原書己亥訛作丁酉今據通鑑改(周/顯)¶
　(徳六年夏/四月條)¶
　轉流入海原書訛作流轉今據元史改(泰定三/年條)¶
　¶
　¶
　¶
　¶
<pb:KR2k0036_WYG_119-21b>¶
　¶
　¶
　¶
　¶
　¶
　¶
　¶
欽定日下舊聞考卷一百十九舉正¶
