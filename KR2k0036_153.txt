# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:26.025095
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百五十三
<pb:KR2k0036_WYG_153-1a>¶
欽定四庫全書¶
欽定日下舊聞考巻一百五十三¶
　　邊障(二/)¶
原古北口路闗砦一十八東自盧家安砦西抵蠶房谷¶
砦延袤九十五里古北口下闗砦九盧家安砦鴉鶻安¶
砦司馬臺砦丫髻山砦沙嶺兒砦磚垜子闗龍王谷闗¶
師坡谷闗古北口闗(俱洪武/年建)邊城五十五里附牆臺一¶
座空心敵臺八十四座潮河川下闗砦八潮河第一砦¶
<pb:KR2k0036_WYG_153-1b>¶
第五砦第六砦潮河川闗第七砦弔馬谷砦陡道谷砦¶
蠶房谷砦(俱洪武/年建)邊城九十二里空心敵臺二十七座¶
(四鎮三/闗志)¶
　　(臣/)等謹按古北口順治初年設都司一員康熙三¶
　　十二年移提督駐劄¶
原由將軍臺十里至盧家安砦又三里至鴉鶻安砦山¶
俱險通步又四里至司馬臺隘口通單騎又六里至丫¶
髻山又三里至沙嶺砦又三里至磗垜子闗又六里至¶
<pb:KR2k0036_WYG_153-2a>¶
龍王谷又十里至師坡谷又十里至古北口俱外通大¶
川各墩空俱通騎極衝(三鎮邊/務總要)¶
原後梁乾化三年三月晉將劉光濬克古北口燕居庸¶
闗使胡令圭等奔晉(通/鑑)¶
原遼神冊六年十一月下古北口(遼史太/祖紀)¶
原統和四年十二月以古北松亭渝闗征税不法致阻¶
商旅遣使鞫之(遼史聖/宗紀)¶
原宋太宗謂宰相曰幽州四面平川無險固可恃難於¶
<pb:KR2k0036_WYG_153-2b>¶
控扼異時收復燕薊當於古北口以東據其要害不過¶
三五處屯兵設堡自絶南牧矣宋琪對曰范陽是前代¶
屯兵建節之地古北口及松亭闗野狐門三路並立堡¶
障至今石壘基堞猶存將來平定幽朔止于數處置戍¶
可也(太平治/迹統類)¶
原金天輔三年布希敗宋兵於古北口(金史太/祖紀)¶
原太祖入居庸闗遼林牙耶律達什自古北口亡去(金/史)¶
(鈕祐禄罕努傳罕按鈕祐禄舊作粘割今從/八旗姓譜改正  努舊作韓奴今對音譯改)¶
<pb:KR2k0036_WYG_153-3a>¶
原遼兵屯古北口宗翰使博勒和将兵二百擊之琿楚¶
亦将二百人為後援琿楚聞遼兵衆請益兵宗翰欲親¶
徃希尹洛索請行琿楚至古北口遇遼游兵逐之入谷¶
中遼步騎萬餘追戰死者數人琿楚據闗口希尹等至¶
大破遼兵斬馘甚衆(金史完顔希尹傳黜按琿楚滿洲/語氷床也舊作渾  洛索義見前)¶
(舊作婁室/今俱譯改)¶
原宗翰在北安州將會舍音于奚王嶺遼兵奄至古北¶
口奮擊大破之(金史巴爾斯傳爾按舍音滿洲語色白/也舊作斜也巴  斯義見前今俱譯改)¶
<pb:KR2k0036_WYG_153-3b>¶
原實古納追蕭妃至古北口(金史博/勒和傳)¶
原温特赫阿嚕岱以兵四千屯古北口薊州石門闗等¶
處各以五百人守之斡罕收合散卒萬餘人時時出兵¶
侵蘇嚕克古淀古北口興化之間(金史斡罕傳山按阿/嚕岱蒙古語  隂也)¶
(舊作阿魯帶斡罕滿洲語袖頭也舊作窩斡/蘇嚕克䝉古語牧羣也舊作速魯今俱譯改)¶
原大定二年六月戊寅詔居庸闗古北口譏察遼人己¶
夘詔守禦古北口及石門闗八月萬户温特赫阿嚕岱¶
與奚戰於古北口敗焉(金史世/宗紀)¶
<pb:KR2k0036_WYG_153-4a>¶
原泰和五年八月築古北口東陘二城(大金/國志)¶
原大安三年總管萬户奎騰屯古北口(金史衛紹王紀/  按奎騰蒙古)¶
(語冷也舊作/&KR0992;頭今譯改)¶
原貞祐二年六月潮河白河溢漂古北口鐵裹門闗至¶
老王谷(金史五/行志)¶
原元中統二年十月詔平章政事塔齊爾率軍士萬人¶
由古北口西便道赴行在所三年閏月立古北口驛四¶
年正月罷古北口新置驛(元史世/宗紀)¶
<pb:KR2k0036_WYG_153-4b>¶
原天厯元年九月上都兵入古北口将士皆潰其知樞¶
密院事準台以兵掠石槽雅克特穆爾遣薩敦倍道趨¶
石槽掩其不偹擊之雅克特穆爾大兵繼至轉戰四十¶
餘里至牛頭山降者萬人餘兵奔竄夜遣薩敦出古北¶
口逐之(元史文/宗紀)¶
原至正二十四年三月壬寅圖沁特穆爾兵入居庸闗¶
甲辰皇太子率侍衛兵出光熙門東走古北口趨興松¶
(元史順/帝紀)¶
<pb:KR2k0036_WYG_153-5a>¶
原明洪武二十二年命燕王出師古北口襲鼐爾布哈¶
于迤都降下之(明太祖實録舊按鼐爾蒙古語和也/布哈義見前  作乃兒不花今譯改)¶
原永樂八年正月塞古北口小闗及大闗外門僅通一¶
人一騎(明成祖/實録)¶
原嘉靖二十九年諳達入侵官軍禦之于此諳達别遣¶
精騎走間道從闗左黄榆溝出師後官軍遂潰自古北¶
口至京師才七舍漫衍無衛戍瞭望諳達長驅而南京¶
師大震既而復循諸陵而北東循潮河川由古北口出¶
<pb:KR2k0036_WYG_153-5b>¶
闗口兩厓壁立中有路僅容一車下有深澗巨石磊砢¶
凡四十五里乃險絶之道也(方輿/紀要)¶
原古北口水淺則絶潮河水大則紆㢠廻從山頂行故石¶
匣至古北口計程為六十里也宋沈括言自金溝館東¶
北行乍原乍隰三十餘里至中頓過頓屈折北行峽中¶
濟灤水通三十餘里鈎折投山隙以度所謂古北口也¶
時道出其西故云然其曰灤水即今之潮河也古北口¶
城在山上周四里三百一十步三門洪武十一年立守¶
<pb:KR2k0036_WYG_153-6a>¶
禦千户所三十年改密雲後衛領左右中前後五千户¶
所其後以參將一人守之唐書檀州燕樂縣有東軍古¶
北二守捉北口長城口也又北八百里有都古爾濟河¶
奚王牙帳也金史古北口國言曰瑠和嶺元史古北口¶
千户所於檀州北面東口置司唐莊宗之取幽州也遣¶
劉光濬克古北口遼太祖之取山南也先下古北口金¶
之滅遼希尹大破遼兵于古北口其取燕京也布希敗¶
宋兵於古北口元文宗之立也唐其勢屯古北口薩敦¶
<pb:KR2k0036_WYG_153-6b>¶
追上都兵于古北口圖沁特穆爾之入也太子出光熙¶
門東走古北口嘉靖中諳達之犯京師也入古北口出¶
古北口故中居庸山海而制其阸塞者古北喜峯二口¶
焉城北門外有楊業祠業以雍熙中為雲州觀察使遼¶
䧟寰州遇於雁門北陳家谷力戰不支被擒不食三日¶
死忠矣然雁門之北口非古北口也祠于斯者誤也(昌/平)¶
(山水記滿按都古爾濟䝉古語盈滿也舊作吐䕶/真瑠和  洲語海白魚也舊作留斡今俱譯改)¶
原自檀州北行八十里又八十里至虎北口館(使遼行/程記)¶
<pb:KR2k0036_WYG_153-7a>¶
　　朱彛尊原按古北口亦名虎北口而太原汾水之¶
　　北亦有虎北口通鑑石晉天福元年遼主至晉陽¶
　　陳於汾北之虎北口開運二年趙延夀部曲降者¶
　　言遼主還至虎北口聞晉取秦州復擁衆南向是¶
　　太原之虎北口也¶
原古北口兩傍峻崖中有路僅容車軌口北有舖彀弓¶
連繩本范陽防阨遼之所最為隘束岀口度得勝嶺盤¶
道數層俗名思鄉嶺八十里至新館過雕窠嶺偏槍嶺¶
<pb:KR2k0036_WYG_153-7b>¶
四十里至卧如來館(王文正/上遼事)¶
原幽州之地沃野千里北限大山重巒中有五闗居庸¶
可以通大車通轉餉松亭金坡古北口止通人馬不可¶
行車外有十八路盡兎徑鳥道止能通人不可行馬(許/奉)¶
(使行/程録)¶
原古北口城雄據山頂蓋徐武寧所經畧也(荆川/集)¶
原古北口僧寺刻宋蘇文定轍古北口道中詩云亂山¶
環合疑無路小徑縈迴長傍溪髣髴夢中尋蜀道興州¶
<pb:KR2k0036_WYG_153-8a>¶
東谷鳳州西宋史元祐間轍嘗代軾為翰林學士尋權¶
吏部尚書使遼館客者侍讀學士王師儒能誦洵軾之¶
文及轍茯苓賦此蓋奉使時所題也(塞北/小鈔)¶
補㕘将魏祥死節于石塘嘉靖丙申勅建祠于古北口¶
大石山之陽(黄圖/雜志)¶
原由古北口闗五里至潮河第一砦邊外大川各墩空¶
俱平漫通騎極衝又三里至第五砦邊外大川各墩空¶
俱平漫極衝惟柏楂山險又一里至第六砦邊外大川¶
<pb:KR2k0036_WYG_153-8b>¶
惟箭口安髙險不通騎其黄榆墩係嘉靖庚戌諳達入¶
犯處又一里至潮河川闗邊外大川各墩空俱通騎極¶
衝又三里至第七砦又八里至弔馬谷又三里至柞子¶
谷又十里至陡道谷又八里至蠶房谷山俱險通步(三/鎮)¶
(邊務/總要)¶
原潮河川守禦千户所有闗河自塞外興州發源入古¶
北口西南經密雲懷柔至牛䦨山與白河合其寛處可¶
一二里昔人斫大樹倒著川中狹處僅二三丈以巨木¶
<pb:KR2k0036_WYG_153-9a>¶
為柞其外縱横布石以限戎馬此漢郎中侯應所謂木¶
柴僵落谿谷水門者然水性湍急大雨則諸崖之水奔¶
騰而下漂木走石當嵗嵗修治又所云功費久逺不可¶
勝計也川之兩傍築垣立臺東臺下有鐵門闗為出入¶
道常扄鑰不開而臺上有樓總督大臣以撫賞涖焉闗¶
外為夾牆撫夷魚貫而前受賞於闕下軍士列兩山上¶
伐鼓吹角以震讋之下有小城曰北闗營二門而川口¶
東南有小城曰潮河川堡亦二門守偹一人守之臺之¶
<pb:KR2k0036_WYG_153-9b>¶
東西因山為城參差曲折千里不絶其衝處則建空心¶
敵臺髙或三四丈廣或十四五丈凡衝處或四五十步¶
一臺緩處或二百步一臺每臺百總一人主殺敵臺頭¶
副二人主輜重五臺一把總十臺一千總皆以南兵充¶
之每一二里鈴柝相聞為一墩每墩軍五人主瞭望每¶
路傳烽官一人有警舉烽左右分傳數百里皆見應速¶
而偹豫大抵皆戚少保繼光之遺畫也(昌平山/水記)¶
原潮河在密雲縣東南自古北口流入縣界西南流至¶
<pb:KR2k0036_WYG_153-10a>¶
順義縣合於白河(方輿/紀要)¶
　　(臣/)等謹按顧祖禹方輿紀要所稱乃潮白故道今¶
　　則於密雲東南合流矣詳見前¶
原元中統二年十月指揮使李伯祐率餘兵屯潮河川¶
十一月分䝉古軍為二克哷木從麥肖出居庸口駐宣¶
德德興府諾海從阿固岱出古北口駐興州帝親將諸¶
萬户漢軍及武衛軍由檀順州駐潮河川(元史世祖紀/  按克哷木)¶
(䝉古語牆也舊作怯烈門諾海䝉古語犬也舊作/訥懷阿固岱䝉古語寛也舊作阿忽帶今俱譯改)¶
<pb:KR2k0036_WYG_153-10b>¶
原至和元年八月薩里從知院托克托穆爾至潮河川¶
獲鄂勒哲巴圖爾阿達竒等十二人(元史本傳舊按薩/里義見前  作徹)¶
(里巴圖爾䝉古語勇也舊作八都兒阿達/竒滿洲語鄙也舊作愛的斤今俱譯改)¶
原明𢎞治八年十月命兵部右侍郎王宗彞同工部左¶
侍郎徐貫都御史屠勲詣黄花鎮抵居庸一帶邊闗看¶
騐地形平坡隘口應修治處所奏聞十二月宗彞等奏¶
按視潮河川形勢河口東西寛百七十餘丈地皆流沙¶
土脈不堅城之不便惟宜增兵戍守其響水谷以東直¶
<pb:KR2k0036_WYG_153-11a>¶
抵古北口一帶墩座稀少請於内各添設大墩一每墩¶
濶十二丈髙三丈上置草屋下挑濠塹遣諜者分班瞭¶
望從之(明孝宗/實録)¶
原巡撫洪鍾議以古北口東三里許二砦三砦間其山¶
外髙内低約餘二丈鑿為兩渠以殺水勢復於口外砌¶
石堰使水由川中行仍於堰内築外闗一座以防冦衝¶
詔從之議者謂於柏楂山築牆則川在牆内鑿之無益¶
或又言潮河川古道門外有蜂窩嶺增墩濬川設橋其¶
<pb:KR2k0036_WYG_153-11b>¶
間可防衝突許論則謂潮河川係殘元避暑故道設橋¶
則浮沙難立為塹則漲水易淤若多建石墩列川中錯¶
綜宛轉令不碍水路亦偹禦之一法也(方輿/紀要)¶
原𢎞治十三年和碩自大同深入乃分遣大人戍此(同/上)¶
(也按和碩滿洲語隅/  舊作火篩今譯改)¶
原𢎞治十四年七月都御史洪鍾奏潮河川功成上勅¶
司禮監太監李璋工部右侍郎張達閱視八月達等勘¶
事囘言鍾所鑿石洞上寛下狹僅泄小水夏秋水溢石¶
<pb:KR2k0036_WYG_153-12a>¶
墮仍循古道其稱得地數百頃亦近邊牆地多沙石耕¶
種匪宜若其修築川内大小石城邊牆墩堡具有成績¶
其用心亦可嘉也上命兵部看詳以聞於是兵科都給¶
事中屈伸劾鍾欺罔之罪而六科十三道齊劾奏鍾并¶
及張達罰鍾俸三月宥達勿問(明孝宗/實録)¶
原𢎞治十八年六月設潮河川新營於古北口外闗調¶
古北潮河二營戍守(明武宗/實録)¶
原嘉靖三十二年經畧侍郎楊博上言潮河川西山野¶
<pb:KR2k0036_WYG_153-12b>¶
猪嶺墩起至猪觜砦後崖止計長四百一十五丈中間¶
岡勢坦漫豁峴五處臣今議於川内創築小石城六座¶
每城内各築一墩自北而南三城儼如棊布自南而北¶
三城宛如星羅分屯勁兵令其隠見避擊又議於川西¶
山野猪嶺墩起至猪觜砦河口墩迤北石崖止剏修横¶
城一道(明世宗/實録)¶
補徐武寧王之入燕都也順帝夜開健德門北奔太子¶
率侍衛兵出光熙東門走古北口趨興松順帝駐應昌¶
<pb:KR2k0036_WYG_153-13a>¶
府一年而殂國人諡曰恵宗太子嗣立改元宣光凡十¶
一年諡曰昭宗(歴代建/元考)¶
　　朱昆田原按順帝北走駐應昌太子阿裕爾錫哩¶
　　達喇嗣立徙和林改元宣光髙麗稱為北元辛禑¶
　　嘗奉其年號時洪武十年也明年都塔濟特穆爾¶
　　立北元遣使告髙麗繼又以改元天元告髙麗具¶
　　見鄭麟趾髙麗史則繼順帝而建元者非止宣光¶
　　矣(按都塔濟䝉古語缺欠也特穆爾義/見前舊作豆叱仇帖木兒今俱譯改)¶
<pb:KR2k0036_WYG_153-13b>¶
補宋初自雄州東際於海多積水議者以為宜度地形¶
髙下建阡陌浚溝洫所以實邊廩而限戎馬今潮河川¶
一帶何不仿此遏水為陂則所防止冰堅時爾(谷水/談林)¶
增¶
聖祖御製古北口詩　斷山踰古北石壁開峻逺形勝¶
固難憑在德不在險¶
增乾隆六年¶
御製古北口閱提標兵士詩　鳴騶出天府停轡駐雄¶
<pb:KR2k0036_WYG_153-14a>¶
闗雁避彎弓士熊羅執㦸班堂堂陣方勁赳赳技皆嫻¶
詎弛忘危念猶思守德艱¶
增又¶
御製入古北口詩　羽蓋駸駸度玉闗三秋巡狩薄言¶
還愛看緑麥鋪平甸漫憶黄羊遍塞山¶
增乾隆十年¶
御製出古北口詩　棲山駕海帶秦遼拓抱中原迥近¶
霄此日無煩誇地險當年見説控天驕金甌詎恃一丸¶
<pb:KR2k0036_WYG_153-14b>¶
固玉燭恒慚六幕調來徃巡農兼閱武萬年家法仰¶
神堯¶
増乾隆二十一年¶
御製出古北口詠古詩　夜雨朝晴候襟燕帶塞闗遼¶
哉綿萬里壯矣據千山豈復藩籬固誰知肘腋間鬼工¶
猶覺費民力信其艱此日資耕鑿行秋每徃還不隨今¶
古變一片嶺雲閒¶
增乾隆三十七年¶
<pb:KR2k0036_WYG_153-15a>¶
御製出古北口即事詩　東方曉日萬峯明山路盤旋¶
策馬行巖堞軸頽半有址市鄽櫛比永無征(凡闗皆有/征税惟古)¶
(北口不設𣙜司遵/    皇祖遺制也)旅人那慮漸石濘農父偏欣曬麥晴¶
讓水即為治水策費財奚事築邊城　古北口邊牆縁¶
山跨水以築潮河穿水門入庚寅夏大雨數日河漲數¶
丈餘奔騰突激繚垣及城闉皆毁於水以其為經涂觀¶
瞻所繫發衡緡繕完之辛夘秋霖又盛河漲如前新繕¶
垣復圮迨出口臨閱察其故蓋邊牆踞河上正當其衝¶
<pb:KR2k0036_WYG_153-15b>¶
河流既移逼城根非可人力争禦若屢迤屢葺雖無力¶
役勞民之事而糜金錢疲工作非計也至於遏其勢致¶
横溢傷民廬益非計也且今中外一家闗以外尚𨽻畿¶
輔又安藉此防邊為北門固屹然壯觀餘堞本無所輕¶
重因命視牆峙處結築礟臺以見規制闕者委之於河¶
使其暢流順軌行水之智貴乎因勢利導讓之乃所以¶
治之然於此正可若夫内地民稠之處則又不可¶
　　(臣/)等謹按古北口¶
<pb:KR2k0036_WYG_153-16a>¶
御製詩謹繹有闗紀述事實者恭載巻内餘不偹録¶
(原蘇轍古北口詩處獨卧繩床已七年徃來殊復少情/縁魂歸故國鳥飛  身在中原山盡邊梁市朝囘塵滿)¶
(馬蜀江春近水浮天枉將眼界疑心界誰信逍遥物外/篇  欒城集)¶
(原倪敬古北口詩頂虎豹森嚴雉堞牢亂山如㦸入雲/髙驅車直上西岡  沙漠依稀見白旄  月樓稿)¶
(原唐順之古北口作士諸城皆在山之㘭此城冠山如/鳥巢到此令人思猛  天山萬里鳴弓弰  荆川集)¶
(原董榖塞上曲令洗劍潮河冰滿川彎弓古北雪封韉/將軍好著燒荒  莫遣花當輒近邊  豢龍子集)¶
(原湯顯祖送人從軍詩子鴉鶻盤雲秋氣清長川飲馬/暮嘶聲新穿繡甲花褸  知是潮河第一營  玉茗堂)¶
(集李夢陽詩/補)　(孤蓬絶塞口匹馬戍程前跨迥烟墩直/)¶
<pb:KR2k0036_WYG_153-16b>¶
(縁危石棧連飛雲下獨石逝水入潮川舊對張軍帥題/詩醉菊天  空同集)¶
(原許倓塞上曲起古北闗前月似霜石塘嶺下塞雲黄/鳴笳夜半邊聲  不是征夫亦斷腸  西峪集)¶
　　(臣/)等謹按以上各條皆叙古北口路今𨽻密雲縣¶
　　境¶
原由潮河川營至石匣營四十里石匣營至白馬闗四¶
十里白馬闗至石塘嶺營四十里(三鎮邊/務總要)¶
原密雲新城東北六十里為石匣城城周四里二百六¶
十四步三尺四門城西平地有石如匣深不可劚故以¶
<pb:KR2k0036_WYG_153-17a>¶
名其驛自㑹同館東北六十里為順義驛七十里為密¶
雲驛六十里為石匣驛先置在今城南里許宣德四年¶
密雲中衛奏為河水所囓徙焉𢎞治十七年築城自石¶
匣城東北行十里為要亭舖入山又十里為新開嶺又¶
十里為老王店金史貞祐二年潮河溢漂古北口鐵裹¶
門闗至老王谷者此也(昌平山/水記)¶
原正德十年五月巡闗御史張鰲山陳邊防事宜謂密¶
雲北去古北口闗各百里西去黄花鎮百五十里遇警¶
<pb:KR2k0036_WYG_153-17b>¶
應援不能及惟石匣營為適中請添設副將駐劄操偹¶
提督侍郎陳玉議以為不必添設(明武宗/實録)¶
原石匣營距密雲縣治六十里洪武中建土城嘉靖中¶
增築石城屹然遂為一巨鎮矣(長安/客話)¶
　　(臣/)等謹按以上各條皆叙石匣營¶
原石塘路闗砦二十三東自陳家口西抵开連口延袤¶
二百五十里白馬闗下闗砦十一陳家口闗東駝谷闗¶
西駝谷闗左二闗響水谷闗白馬闗划車嶺砦白崖谷¶
<pb:KR2k0036_WYG_153-18a>¶
闗馮家谷闗營城嶺闗黄崖口闗(俱永樂/年建)邊城一百五¶
十五里空心敵臺三十六座石塘嶺下闗砦十二石塘¶
嶺闗東石城闗西石城闗東水谷闗大良谷砦白道谷¶
闗牛盆谷闗小水谷闗大水谷闗河坊口闗神堂谷闗¶
开連口闗(俱永樂/年建)邊城九十二里附牆臺三座空心敵¶
臺五十九座(四鎮三/闗志)¶
原由蠶房谷十里至陳家谷横嶺北平漫通單騎又五¶
里至東駝骨闗北平南險通單騎又十里至西駝骨闗¶
<pb:KR2k0036_WYG_153-18b>¶
正闗并迤東墩空通騎衝又三里至左二闗正闗通騎¶
極衝餘通步又十里至響水谷通步又十里至白馬闗¶
正闗河口通連騎極衝紅土谷并荘窠谷通單騎餘通¶
步又三里至划車嶺正闗平漫通單騎今改修邊堡又¶
十里至白崖谷通步又十二里至馮家谷正闗并迤西¶
六墩空俱通單騎衝又二十里至營城嶺山險止通步¶
又五里至黄崖口闗正闗通單騎衝鮎魚石墩空通單¶
騎餘通步(三鎮邊/務總要)¶
<pb:KR2k0036_WYG_153-19a>¶
原白馬闗在石塘嶺東北四十里東去潮河川九十里¶
有城有水闗闗北七十里有湯河又北百里為滿套兒¶
要衝也自湯河上稍正南行順白河至石塘嶺可二百¶
里山惡水深稱為天險(方輿/紀要)¶
原白馬闗相近有髙家堡萬厯中諾音侵石塘嶺攻白¶
馬闗及髙家堡官軍禦卻之(邊防/考)¶
原由黄崖口闗五里至石塘嶺正闗河口寛敞通人馬¶
其闗東石門墩夏秋水大河口㘭馬難行打虎安老鵶¶
<pb:KR2k0036_WYG_153-19b>¶
嶺三空墩亦可通馬餘山險通步又三里至東石城又¶
二里至西石城正闗俱通單騎餘通步又四里至東水¶
谷闗正闗通單騎東西南山俱陡又十五里至大良谷¶
兩山陡峻通步又三里至白道谷通步不通騎又五里¶
至牛盆谷通步又五里至小水谷山險通步又七里至¶
大水谷正闗口并東山崖通單騎餘通步又五里至河¶
防口通大川正闗河口并東西兩山墩空俱衝又十五¶
里至神堂谷串條子墩空通連騎極衝餘通步又二十¶
<pb:KR2k0036_WYG_153-20a>¶
里至开連口通大川正闗水口寛漫通連騎極衝黄草¶
窪南山墩東敵臺三空通單騎迤西各墩空通步(三鎮/邊務)¶
(總/要)¶
原石塘嶺之隂有崖儼如鳥形緑羽紅喙舊呼鸚鵡崖¶
(長安/客話)¶
原大水谷河源出塞外歴懷柔順義界至孫家荘東北¶
合黄花鎮川河(昌平山/水記)¶
原大水谷闗在懷柔縣東北三十里北去密雲縣之石¶
<pb:KR2k0036_WYG_153-20b>¶
塘嶺四十里有城旁地平坦其北十八里曰段伏嶺又¶
有安子嶺在口北八十餘里皆防禦處(方輿/紀要)¶
原河防口闗在縣東北开連口東第二闗口也口外為¶
連雲棧又北為沙嶺兒隘窄不容馬防守較易(同/上)¶
原开連口闗在縣北黄花鎮東第十一闗口也其東北¶
二十八里有三角城本名三角村徐達敗元於此(同/上)¶
　　(臣/)等謹按以上各條皆叙石塘路今𨽻密雲縣境¶
原薊昌先本一鎮嘉靖三十年始分為二設提督都督¶
<pb:KR2k0036_WYG_153-21a>¶
一員䕶視陵寢防守邊闗遂為昌鎮(長安/客話)¶
　　(臣/)等謹按薊昌二鎮今俱裁¶
補自山海闗而西薊鎮領之邊城凡一千四百七十四¶
里城堡七十一座附牆臺一百四十六座敵臺一千九¶
十五座主兵七萬三千五百六十二名客兵五萬七千¶
五百七十三名自居庸闗而東昌鎮領之邊城凡二百¶
八十二里城堡一十三座附牆臺三十九座敵臺二百¶
三十七座主兵一萬七千七百四十四名客兵一萬三¶
<pb:KR2k0036_WYG_153-21b>¶
千一百七十九名明之邊防固矣其後李自成取徑居¶
庸如入無人之境始信設險之不足恃也(籌/記)¶
補昌平設有總兵東歴東山口迄黄花鎮西歴南山口¶
迄鎮邊城若左右翼之衛腹心然陵後栁溝南控長陵¶
北鎮獨石東歴四海冶西歴岔道又若左右腋之擎後¶
背然向設南山兩協一住栁溝一住榆林布置頗密惟¶
是兩協勢不相下恐畫地自委今議改協為鎮總兵仍¶
住栁溝居中調度改東協為左翼住四海冶以防陵東¶
<pb:KR2k0036_WYG_153-22a>¶
與黄花鎮策應改右協為右翼仍住榆林以防陵西與¶
鎮邊城策應有警則宣鎮總兵堵禦外邊陵後總兵防¶
守内邊又與陵前總兵聨絡于東西紅山各口天夀宛¶
在中央若泰山而四維之矣(保邦/十策)¶
　　(臣/)等謹按以上各條總叙昌平一帶闗砦¶
原黄花路東自慕田峪西至棗園砦延袤一百八十里¶
隘口一十七渤海所下隘口七慕田峪闗(永樂二/年建)賈兒¶
嶺口(嘉靖十/五年建)田仙峪砦(永樂二/年建)擦石口(嘉靖二十/三年建)磨石¶
<pb:KR2k0036_WYG_153-22b>¶
口驢鞍嶺口(俱永樂/三年建)大榛峪口(永樂/年建)邊城八十一里半¶
附牆臺四座空心敵臺四十四座黄花鎮下隘口十南¶
冶口(永樂二/年建)大長峪口小長峪口(俱永樂/年建)本鎮口(嘉靖/十七)¶
(年/建)鷂子峪口(嘉靖二十/三年建)撞道口(永樂二/年建)石湖峪口(正德/八年)¶
(建/)西水峪口石城峪口棗園砦口(俱永樂/年建)邊城五十五¶
里半附牆臺二座空心敵臺二十九座戰臺四座因陵¶
寢重地有警屯駐戰兵特設(四鎮三/闗志)¶
原由开連口十里至慕田峪闗正闗并迤西王家坨燈¶
<pb:KR2k0036_WYG_153-23a>¶
干嶺榨子墩劉家項分界墩胡思谷至界牌石止各墩¶
空俱山形平漫外臨大川極衝又五里至賈兒嶺界牌¶
石迤西安寧臺大管仲渠至德勝臺止内險外平牽馬¶
可上餘通步又三里至田仙峪山險有溝一道置水闗¶
緩又十五里至擦石口山險有溝一道外通梨樹坨置¶
有城濠可守又十里至磨石口惟二道闗并東山墩空¶
及水口衝要通馬其大安家坨迤西嵐兒谷各山險通¶
步又五里至驢鞍嶺内險外平又五里至大榛峪正闗¶
<pb:KR2k0036_WYG_153-23b>¶
外通四海冶東谷皁筩石東山墩雪山墩俱通單騎餘¶
山險稍緩又十里至南冶口通步又三里至大長峪堡¶
山險通步又二十里至小長峪堡山形雖下外險止通¶
步又五里至本鎮口頭道闗其二道闗通四海冶來騎¶
三道闗往西南道路寛漫通衆騎極衝又六里至鷂子¶
峪堡牆外寛平通衆騎極衝其南北山墩二空皆山險¶
通步又三里至撞道口内窪外阜受敵極衝其桃園東¶
西墩空通步緩又二里至石湖峪山險不通騎又三里¶
<pb:KR2k0036_WYG_153-24a>¶
至西水峪外通永陵南山謊礟兒并韓家川通大舉極¶
衝又二十五里至石城峪即榆林溝東西平安地方棗¶
園砦二處係禁山多林木外通白龍潭可行單騎又五¶
里至棗園砦即驢兒坨迤東係禁山緩(三鎮邊/務總要)¶
原慕田峪城三門守偹一人守之自此以東皆單邊自¶
此以西皆重邊也渤海守禦千户所城三門距黄花鎮¶
城三十里距昌平川一百里其西小長峪堡有鑛洞嘉¶
靖三十六年封閉(昌平山/水記)¶
<pb:KR2k0036_WYG_153-24b>¶
原慕田峪在州東北百有五里其西南有城設官軍戍¶
守萬厯初移渤海所于慕田峪闗(方輿/紀要)¶
原渤海新舊營城二座嘉靖二十七年建城有渤海倉¶
(四鎮三/闗志)¶
原嘉靖中許論上言渤海所當山陵之北其間有蘇家¶
口實為阨塞之地自此直抵通州張家灣凡百十里由¶
張家灣至通州北塞籬村四十里有白河水深没馬可¶
據為守惟塞籬村至蘇家口七十里地形平漫每為敵¶
<pb:KR2k0036_WYG_153-25a>¶
衝若密築敵臺界之以牆使京師有重闗之險策之得¶
也從之(邊庭/碩畫)¶
原黄花鎮為京師北門東則山海西則居庸其北隣四¶
海冶極為𦂳要之區故𢎞治中遣總制嚴蘭經畧東西¶
諸闗(長安/客話)¶
原黄花鎮以東歴密雲馬蘭太平燕河屬于山海謂之¶
東闗以西歴居庸白羊紫荆倒馬屬于龍泉謂之西闗¶
(方輿/勝畧)¶
<pb:KR2k0036_WYG_153-25b>¶
原黄花鎮距州北八十里城三門元史黄花鎮千户所¶
於昌平縣東口置司者也以參將一人守偹一人守之¶
景泰中又設内官守偹嘉靖四十年革鎮城直天夀山¶
之後當居庸古北二闗之中而北連四海冶昔人所謂¶
擁䕶山陵勢若肩背者其水曰黄花鎮川河岀塞外自¶
二道闗入口逕渤海所懷柔至順義界入白河其流九¶
曲俗謂之九渡河城北有碧霞元君廟其殿西有二松¶
相去四五尺而上枝樛曲相穿遂合為一名曰交松城¶
<pb:KR2k0036_WYG_153-26a>¶
西有垣一重曰頭道闗再重曰二道闗(昌平山/水記)¶
原黄花鎮城一座景泰四年建城有黄花倉(四鎮三/闗志)¶
(原章士雅黄花鎮詩净萬里黄雲百二闗九陵烟樹接/羣山王庭逺徙邊塵  征馬蕭蕭白日開  長安客話)¶
(諭李夢陽黄花鎮詩獨往年趨北路今遶泰陵西晝黑/垂蘿密山青禁木齊  僧攀杪出怪鳥趂隂啼寂寞黄)¶
(花堞遥臨古寒/溪  空同集)¶
　　(臣/)等謹按以上各條皆叙黄花鎮路¶
　¶
　¶
<pb:KR2k0036_WYG_153-26b>¶
　¶
　¶
　¶
　¶
　¶
　¶
　¶
欽定日下舊聞考巻一百五十三¶
#+PROPERTY: JUAN 卷一百五十三舉正
<pb:KR2k0036_WYG_153-27a>¶
欽定日下舊聞考巻一百五十三舉正¶
　雪封韉原書雪訛作雲今改(董榖塞/上曲)¶
　¶
　¶
　¶
　¶
　¶
　¶
<pb:KR2k0036_WYG_153-27b>¶
　¶
　¶
　¶
　¶
　¶
　¶
　¶
欽定日下舊聞考巻一百五十三舉正¶
