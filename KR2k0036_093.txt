# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:24.607135
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷九十三
<pb:KR2k0036_WYG_093-1a>¶
欽定四庫全書¶
欽定日下舊聞考卷九十三¶
　　郊坰(西三/)¶
原大定十九年有司言盧溝橋河水勢泛決嚙民田乞¶
官為封冊神號禮官以祀典不載難之已而特封安平¶
侯建廟二十七年奉㫖每歳委本縣長官春秋致祭如¶
令(金史/禮志)¶
原初盧溝河決久不能塞加封安平侯久之水復故道¶
<pb:KR2k0036_WYG_093-1b>¶
上曰鬼神雖不可窺測即獲感應如此圖克坦克寜奏¶
曰神之所佑者正也人事乖則勿享矣報應之來皆由¶
人事上曰卿言是也(金史/本傳)¶
原至元十六年五月進封桑乾河洪濟公為顯應洪濟¶
公(元史世/祖紀)¶
原正統元年七月命行在工部左侍郎李庸修狼窩口¶
等處隄二年二月李庸請建龍神廟于隄上且令宛平¶
縣復民二十户自石徑山至盧溝橋往來巡視從之四¶
<pb:KR2k0036_WYG_093-2a>¶
年六月小屯厰西隄決詔發附近丁夫修築七年十一¶
月築渾河口九年三月修盧溝橋(明英宗/實録)¶
增南惠濟廟在盧溝橋之南拱極城東半里許(五城寺/院册)¶
　　(臣/)等謹按盧溝河神廟金大定中建封安平侯元¶
　　至元中封顯應洪濟公明正統中建龍神廟于隄¶
　　上¶
本朝康熙三十七年¶
聖祖仁皇帝發帑重建¶
<pb:KR2k0036_WYG_093-2b>¶
勅封永定河神乾隆十六年¶
皇上發帑重修¶
勅加封安流廣惠永定河神乾隆三十九年又修廟有¶
　　康熙三十七年¶
聖祖御製碑文乾隆十六年¶
皇上御製碑文乾隆四十一年¶
皇上御製詩俱恭勒于石大殿恭懸¶
聖祖御書額曰安流潤物¶
<pb:KR2k0036_WYG_093-3a>¶
皇上御書聨曰鞏固藉昭靈惠同解阜馨香憑報祀濟¶
　　普安恬後殿恭懸¶
皇上御書額曰永佑安瀾廟額曰南惠濟者以河之上¶
　　流石景山有北惠濟廟也石景山廟詳後卷¶
增¶
聖祖御製碑文　朕勞心萬民於農田水利諸務常切¶
講求大要仿古之決河浚川而因勢利導度有可行期¶
於必濟惟勤丕應樂觀厥成念兹永定河其初也無定¶
<pb:KR2k0036_WYG_093-3b>¶
蓋縁河所從來逺發太原之天池經朔州馬邑會鴈雲¶
諸水過懐來夾山而下至都城南土疏衝激數徙善潰¶
頗壊田廬為吾民患苦朕甚愍之蠲賑雖頻告菑如故¶
永圖捍禦之策咨度疏濬之方特命撫臣于成龍董司¶
厥事庀役量材發帑諏日具告禱于神乃率作方興庶¶
民子來畚鍤雲集湯湯之水湍波有歸横流遂偃嘉此¶
新河既瀦既平計地自宛平之盧溝橋至永清之朱家¶
莊滙郎城河注西沽以入於海計里延袤二百有餘廣¶
<pb:KR2k0036_WYG_093-4a>¶
十有五丈計工始於康熙三十七年三月辛丑即工於¶
五月己亥自今蓄洩交資髙卑並序民居安集亦克有¶
秋夫豈惟人力是為抑亦神庥是賴宜永有秩于兹土¶
以福吾民用是錫河名曰永定封為河神新廟奕奕丹¶
艧崇飾更頒翰墨大書扁額以答靈貺豈特于祈報之¶
禮有加尚俾知水利有必可興水患有必當去而勤於¶
民事神必相之以勸我長吏凡一渠一堰咸所當盡心¶
爰掲諸碑紀兹實事監於後人視永定河所自始¶
<pb:KR2k0036_WYG_093-4b>¶
增¶
御製安流廣惠永定河神廟碑文　國家懐柔百神嶽¶
瀆海鎮而外名山大川之祭視歴代為加隆矧郊圻近¶
甸洪流巨浸經行迄於千里利賴存於萬姓昭徳報功¶
曷敢弗欽崇厥祀永定河古桑乾河也發源天池洑流¶
馬邑滙雲中雁門諸水穿西山而注盧溝亦曰盧溝河¶
西山而上岡巒夾峙無衝激之患盧溝下地平土疏波¶
激湍悍或分或合遷徙弗常而固安霸州之間輒至潰¶
<pb:KR2k0036_WYG_093-5a>¶
溢我¶
皇祖聖祖仁皇帝親臨指示大修堤堰肇錫佳名我¶
皇考世宗憲皇帝興舉水利疏濬兼施蓋自康熈三十¶
七年至今水慶安瀾民資作乂平成底定之績邁越前¶
古而神庥協應靈貺屢彰已五十年于兹矣康熈雍正¶
年間盧溝石景均建有龍王之廟而神宇之嘉稱未定¶
朕纉膺鴻緒躬閲河防仰惟¶
謨烈之顯承敬念¶
<pb:KR2k0036_WYG_093-5b>¶
明神之孚佑深籌捍禦之宜備舉尊崇之典爰勅督臣¶
式輪式奐新定斯名平野臨其前長河繞其側堂基爽¶
塏棟宇閎深禮臣請勒文貞珉以紀歳月朕惟詩曰允¶
猶翕河又曰世徳作求永言配命惟永定河之順軌經¶
兩朝之方略翕猶之功既著¶
世徳之盛彌昭今兹廟貌維新以妥以侑朕既薦明徳¶
之馨彌深紹庭之念神其益懋豐功降康兆庶俾三輔¶
之内廬井恬熈咸安作息以慰朕懐保萬民之意以宏¶
<pb:KR2k0036_WYG_093-6a>¶
我國家無彊之慶將億萬斯年實嘉賴焉乾隆十六年¶
嵗次辛未十一月十一日¶
增乾隆九年¶
御製正月二十五日過盧溝橋詩　滑笏新波泛薄凌¶
春山蓊鬱有雲興無邊詩景盧溝道半拂唫鞭憶我曽¶
憑輿厯厯好韶光麥始攢青柳欲黄只有憂懐同渇壤¶
幾時一例沃天漿¶
　　(臣/)等謹按盧溝河水勢湍悍下流又距運河諸堤¶
<pb:KR2k0036_WYG_093-6b>¶
　　不逺其濬治之道洵有因時異宜者¶
皇上周咨水利區畫萬全毎當¶
鑾蹕經行憑覽殷懐著於篇什恭繹¶
聖製義蘊淵深形勢櫽括實可為萬世治河法兹卷既¶
　　恭載初見之章復於各體中闗繫河務者敬謹臚¶
　　載以徴順軌安瀾之有自至盧溝曉月¶
御製詩恭載形勝門例不複綴¶
增乾隆十五年¶
<pb:KR2k0036_WYG_093-7a>¶
御製過盧溝橋詩　石橋跨渾波堅久誰所製過此為¶
桑乾古以不治治築隄詎得已¶
皇祖為民計經世未疏濬疏濬勞不易加以沙性淤騎¶
墻行必致今春清苑迴臨隄一親視(叶/)束手苦乏策無¶
已示大意入夏霖雨溢遂告隄云潰南望彌蹙憂阡陌¶
成棄置賑恤豈有吝排築籌次第秋分潦勢殺狂瀾庶¶
由地徒懐瓠子歌實遜塗山義¶
增乾隆十八年¶
<pb:KR2k0036_WYG_093-7b>¶
御製盧溝橋詩　石梁黒水此鳴鞭前度迴思頓隔年¶
西指¶
橋山程四日繫予心在嶺雲邊　驚蟄初臨凌汛過層¶
冰浦溆積嵯峨俯欄識得渾流猛行水思量究若何¶
閲隄前嵗歎行墻瓠子隨歌惄若傷(庚午春閲永定河/隄知其每嵗加髙)¶
(河底淤填如以墻束水是夏/渾水決溢因命改濬下口)南徙尾閭賴稍定亦惟茭¶
土慎修防　無定河如永定乎千秋疏治仰¶
神謨便將紆轡觀輸尾穡事民生總要圖¶
<pb:KR2k0036_WYG_093-8a>¶
增乾隆二十年¶
御製過盧溝橋詩　盧溝橋北無河患盧溝橋南河患¶
頻橋北隄防本不事橋南築隄髙嶙峋隄長(上聲/下同)河亦¶
隨之長行水墻上徒勞人我欲棄地使讓水安得餘地¶
置彼民或云地亦不必讓但棄隄防水自循言之似易¶
行不易今古異宜難具論¶
增乾隆二十三年¶
御製過盧溝橋詩　拱極城西度石橋春風客路故相¶
<pb:KR2k0036_WYG_093-8b>¶
撩謁¶
陵指日知程近程近吾心越覺遥　汛過桃花漲影退¶
上流猶自易隄防北南下口屢遷就慚愧終無永逸方¶
　桑乾節近斂洪波沙積川中兀已多大抵有源要求¶
尾小黄河劇大黄河¶
增乾隆二十八年¶
御製過盧溝橋書懐詩　㣲波春水漲沙灘詎啻春㣲¶
桑且乾祗以渾流非一往每防夏汛有千難作隄已逮¶
<pb:KR2k0036_WYG_093-9a>¶
騎墻勢輸尾惟圖措火安(下口運河為之阻渾流既不/可入運惟使蕩漾於淀池及)¶
(窪地自乾隆元年以來已三易其處矣今之下口據方也/觀承以為可行二十餘年知其非長䇿而實無計可圖)¶
博覽從來治河策不寧斯矣為長歎¶
增乾隆二十九年¶
御製過盧溝橋詠冰解詩　水黒為盧冰亦然隆冬凍¶
合澤腹堅東風一夜入長川解之祗在須臾間青氣鼓¶
動槖鑰宣元英不得施其權層疊黝玉巨如山壘而置¶
之河兩邊其髙峩峩長連延黄流在中㵼激湍方當初¶
<pb:KR2k0036_WYG_093-9b>¶
解竒可傳礌硠砰磕聲喧闐快馬斫陣鷙擊鳶似神而¶
非三似焉亦不衝蕩石橋堧信非人力斯由¶
天襟帶皇州億萬年¶
增乾隆三十一年¶
御製過盧溝橋道中即事詩　拱極城邊度石橋橋亭¶
碑記仰¶
神堯錫名永定垂千古敢不修防厪旰宵　一道黄流¶
宛在中金隄夾輔峙猶崇桃花水送層冰下下口新河¶
<pb:KR2k0036_WYG_093-10a>¶
宛轉通(渾河下口屢易自乙亥年方觀承奏請改由北/岸大隄之外下注沙淀葉淀十餘年來河水安)¶
(流兩隄鞏固頗資/新河宣洩之力)　過橋村店號長新旅館居停比接¶
鄰試問於中投宿者阿誰不是利名人　栁陌風前金¶
縷縷麥塍雨後緑芊芊見耕犂者教傳問云近清明種¶
大田¶
增乾隆三十三年¶
御製過盧溝橋詩　盧溝來往過多年螮蝀卧波鎮鞏¶
然上接遥源資束刷(永定河自石景山以上兩岸並有/岡巒夾峙迨過橋則皆漫流平沙)¶
<pb:KR2k0036_WYG_093-10b>¶
(是橋實為/上游鎖鑰)下成巨壑事防宣春迴凍解沙猶弱東去河¶
横運恐穿(永定河下游為運河横亘所隔不能直達於/海無已開寛下口資其蕩漾澄清然後歸鳯)¶
(河由直沽入海所以避/運一帶工程最闗𦂳要)無奈漾流籌下口一勞永逸正¶
難焉¶
増乾隆四十一年¶
御製永定河惠濟祠瞻禮作　廟宇維新恒賴後¶
神靈妥佑久經前落成此日瞻苞茂肅拜一時致敬䖍¶
鞏固玉鱗堤䕶甸安恬金鏡浪歸川嘉名永定貽¶
<pb:KR2k0036_WYG_093-11a>¶
皇祖惠濟畿封億萬年¶
　　(臣/)等謹按祠内¶
御製文碑左側恭鐫乾隆四十一年¶
御製詩¶
(原袁煒重修盧溝河隄記略故盧溝襟帶都城之西頃/年沙洲突起下流填閼水失  道隤隄決衝走西南百)¶
(餘里事聞遣工部尚書雷禮暨掌工部尚書徐杲相度/規畫條上事宜上發帑銀三萬五千勅太監張崇侍郎)¶
(吕光洵指揮同知張鐸御史雷稽古董其役仍令禮月/一往視經始于嘉靖壬戌秋九月報成于癸亥夏四月)¶
(凡為隄延袤一千二百丈高一丈有竒廣倍之較昔修/築堅固什伯矣于是臣禮請立石紀其事乃命臣煒為)¶
<pb:KR2k0036_WYG_093-11b>¶
(之記榮袁文榮集堤記/增楊  修盧溝河)　(天下之難治者莫踰水而治/)¶
(水之先者莫踰京師故大禹之蹟首在冀州豈非以水/之利害所係者大而畿甸之内宜慎其防以為宏逺之)¶
(圖也歟盧溝之河至京城西四十里石徑山之東地勢/平而土脉疏衝激震蕩遷徙弗常後魏都督河北道諸)¶
(軍事建成侯劉靖及子平鄉侯宏築戾陵堰以防之水/患以息後人思其功謂之劉師堰厯世既久水勢漸更)¶
(下流十五里距盧溝不逺有白狼窩口時復衝決漫流/而東浸沒田廬民弗安業聖朝建北京視河為襟帶永)¶
(樂間屢嘗修築輒復傾圯今聖天子嗣位命工部侍郎/李庸内官監少監姜三義往任厥事復命太監阮公安)¶
(少保工部尚書呉公中總其事宜勅其務存堅久勿為/茍且庶幾暫勞永逸羣公效命材謀共濟經始于正統)¶
(元年冬畢工于二年夏凡用工匠二萬餘月給糧餉以/萬計累石重甃培植加厚崇二丈三尺廣如之延袤百)¶
<pb:KR2k0036_WYG_093-12a>¶
(六十五丈視昔益堅既告成賜名固安堤置守䕶者二/十家建神祠於上有司以時修祀禮凡督事悉賜鈔幣)¶
(以勞之其視築戻陵堰役費加倍而堅實亦過之/明夢餘録)　(春/)¶
(原范成大盧溝作口草草輿梁枕水低匆匆小駐濯漣/漪河邊服匿多生  長記軺車放雁時  石湖集)¶
(原趙秉文盧溝詩柳河分橋柱如𤓰蔓路入都門似犬/牙落日盧溝溝上  送人幾度出京華  滏水集)¶
(原劉迎摧車行過渾河洶湧從西來黄流正觸山之崖/山崖路窄僅容  小誤往往車輪摧輪摧料理動半日)¶
(後人欲過何艱澀深山日暮人已稀食物有錢無處覔/何時真宰遣六丁鏟此叠嶂如掌平憧憧車馬山西路)¶
(萬古行人易來去歌山林長語燕酒春來滑似油自有/原楊奐詩  燕姬  處囀鶯喉)¶
(五陵年少在平明騎馬過盧溝如還山遺稿視左右入/原盧亘盧溝即事詩  幽薊忽  九天上俯)¶
<pb:KR2k0036_WYG_093-12b>¶
(燕齊萬里南來太行逺蒼龍北峙飛雲低岡迴門掩花/柳暗川平百里風烟迷丈夫出門自有樂人生何必長)¶
(棲棲桷皇元風雅雨圖作/原袁  題盧溝煙)　(驅馬上河梁圓暈新雨紋/)¶
(矯首層闕巍翔鸞散竒氛猗南雙松樹百里風聲聞束/髪入紫京去住心如焚送客釂我觴我釂不得醺願化)¶
(為黄鶴朝夕隨飛雲上以奉明主中以承嚴君往復三/千年竒齡合氤氲結袂安期子啟齒歌瓊文  清容居)¶
(士集儼過盧溝辭/原胡)　(洪流兮桑乾汩盤折兮瀴灣架石/)¶
(梁兮横波瀨淺兮激湍白石兮齒齒際平沙兮浩漫攬/予轡兮東馳望天門兮九闗雲飛飛兮來迎水泠冷兮)¶
(山青回飇兮逺度木薆薆兮禽聲予欲訊兮九河碣石/逝兮嵯峨渺滄海兮無極怳臨風兮浩歌  胡祭酒集)¶
(原黄佐曉發盧溝望京城詩日大車殷地揚塵起小車/軋軋鳴不已蒼凉自是長安  嗚咽原非隴頭水玉輦)¶
<pb:KR2k0036_WYG_093-13a>¶
(南行築將臺九重宫闕何崔巍盧溝橋上闌干曲不似/行人膓九迴  泰泉集)¶
(原喬世寧盧溝橋詩/日暮起何處望京樓)　(立馬重含愁况臨溝水流風沙/邱隅集)¶
(原呉國倫盧溝橋詩矯迴車薊北門飲馬桑乾水宛宛/青龍橋頽波逝如駛  首望帝居宫殿錯如綺飄風忽)¶
(西至黄沙蔽天起不見郭生臺歎息張華里喧喧行路/人日昃去未已顧我志已苶徘徊在河涘  甔甀洞稿)¶
(原錢薇盧溝橋西村莊作䕶盧溝橋西開隠扉方塘曲/檻故依依帝城遥望雲龍  髙館間隨野鹿歸落日逺)¶
(山明斷塔暮烟衰柳帶餘暉清谿小艇堪忘世忽憶江/南舊釣磯  承啟堂稿)¶
(增方以智過盧溝橋詩征河道出桑乾橋頭薄日寒榆/闗春色迥遼海暮雲殘  雁迴雙闕歸鞭控一鞍驚沙)¶
(過獨鹿回首逺長安舊帝京景物畧經入洛餘黄埃一/增田雯盧溝橋張華  居  水誌山)¶
<pb:KR2k0036_WYG_093-13b>¶
(路撲征車橋邊先到張華宅借讀嫏環數卷書人如秋/補卓人月盧溝橋題逆旅主人壁詩  春暉炙)¶
(陽百里無樹皆大荒深渡淺渡馬足白輕沙重沙人面/黄酸醯滿甕稱酒美健女負擔欺男尫草莽不知定鼎)¶
(意舉頭但歎長安長橋蘂淵集蹕重來促曉裝雞聲殘/增王紱扈從過盧溝  詩  扈)¶
(月樹蒼蒼數峰雲影横空濶一帶波光入渺茫人語悄/傳孤戌火馬蹄寒踏滿橋霜望中風景俱堪思況復樓)¶
(臺是帝鄉滿友石山房稿河聲流月漏聲殘咫尺西山/増楊榮盧  橋北上詩)¶
(霧裡看逺樹依稀雲影淡疎星寥落曙光寒石橋馬趼/霜初滑茒屋雞鳴夜向闌北上已㸔雙闕近五雲深處)¶
(是金鑾曉雲山小藁詩/増曾棨  過盧溝橋)　(渺渺平沙接逺堤一川斜月/)¶
(石梁西光連古戍迷鴻影寒逐晴沙入馬蹄雲淡漸看/銀漢沒烟空㣲覺玉繩低經過曽此陪仙蹕兩度停驂)¶
<pb:KR2k0036_WYG_093-14a>¶
(聴曉雞潛巢睫集橋詩/增沈徳  過盧溝)　(桑乾流百折到此激盤渦今/)¶
(古利名客俱從橋上過風沙揚旦暮鎖鑰壯闗河塵海/茫茫際誰人發浩歌  歸愚詩鈔)¶
(原范成大九日過盧溝水調歌頭詞流萬里漢家使雙/節照清秋舊京行遍中夜呼渡濟黄  寥落桑榆西北)¶
(無限太行紫翠相伴過盧溝嵗晩客多病風露冷貂裘/  對重九須爛醉莫牽愁黄花為我一笑不管鬢霜羞)¶
(袖裏天書咫尺眼底闗河百二歌罷此生浮惟有平安/信隨雁到南州  石湖樂府)¶
(原張埜過盧溝滿江紅詞千半世乾忙漫走遍燕南燕/北凡幾度馬蹄平踏卧虹  尺眼底闗河仍似舊鬢邊)¶
(嵗月還非昔凭闌干唯有石狻猊曽相識得橋下水東/流急橋上客紛如織把英雄老盡有誰知  金斗未懸)¶
(蘇子印緑苔空漬相如筆又平明衝雨入京門情何極/  古山樂府)¶
<pb:KR2k0036_WYG_093-14b>¶
(原鮮于必仁折桂令曲通出都門鞭影摇紅山色空濛/林影玲瓏橋俯危波車  逺塞欄倚長空起宿靄千尋)¶
(卧龍掣流雲萬丈垂虹路杳疏鐘/似蟻行人如步蟾宫  樂府羣珠)¶
原盧水在帝京西南其北有村曰青菰入谷一里有何¶
將軍别業(薊邱/集)¶
　　(臣/)等謹按青菰村及何將軍别業今皆無考¶
原盧溝河畔元有符氏雅集亭蒲道源詩盧溝石橋天¶
下雄正當京師往來衝符家界側敞亭構坐對竒趣供¶
醇醲又有野亭見貢仲章雲林詩集今一望礓礫并民¶
<pb:KR2k0036_WYG_093-15a>¶
居亦寥寥也(辛齋/詩話)¶
補元時盧溝橋畔有符氏雅集亭見蒲道源閒居叢稿¶
袁桷清容居士集謂之酒亭貢奎雲林集謂之野亭袁¶
詩云茅屋疎煙報午鷄金沙清淺水亭低則謂之野亭¶
可也貢詩云粲此一畆宫而有靜者居濁醪得釀法好¶
客時與俱則謂之酒亭可也(黄圖/雜志)¶
　　(臣/)等謹按符氏雅集亭今無考¶
(原貢奎盧溝野亭詩沓出郭野塵絶青山開畫圖迴岡/萬井聚虹梁薦川凃  沓車駕集交臂無寧軀粲此一)¶
<pb:KR2k0036_WYG_093-15b>¶
(畆宫而有靜者居花木明窈深魚鳥樂澄虚濁醪得釀/法好客時與俱昔我東南來萬里馬力瘏解鞍道傍樹)¶
(塵渇嘗自沽題詩忽在眼/日暮飛雲孤  雲林集)¶
原元太保劉秉忠墓在盧溝橋北墓前石獸尚在或云¶
太保與其弟秉恕墓俱在邢臺縣嘉靖中為盜李淮等¶
所發壙石盡勒諸盜名官騐得之按名捕盜無得脱者¶
(長安/客話)¶
　　(臣/)等謹按劉秉忠墓今無考¶
(原姚廣孝春日謁劉太保墓作獸芳時登壠謁藏春兵/後松楸化斷薪雲暗平原眠石  雨荒深隧泣山神殘)¶
<pb:KR2k0036_WYG_093-16a>¶
(碑蘚蝕文章舊異代人傳姓氏新華表不存歸鶴怨幾/多行客淚沾巾  逃虚子集)¶
(原袁珙詩何橋南橋北數家村水遶山迴到墓門/此日英靈  處在獨留華表對黄昏  柳莊集)¶
原特穆津之墓在盧溝河之側山水環繞相傳挿矢以¶
為垣邏騎以為衛濶踰三十里特穆津生于此故葬于¶
此(事略者按特穆津䝉古語錢之/最精  舊作忒沒真今譯改)¶
　　(臣/)等謹按特穆津墓今無考¶
增永定河北岸二工有¶
河神祠在趙村西二里許(五城寺/院册)¶
<pb:KR2k0036_WYG_093-16b>¶
　　(臣/)等謹按永定河北岸二工¶
河神祠正殿恭懸¶
皇上御書額曰順軌貽庥聨曰靈昭保障資維固馨報¶
　　恬波祝有恒祠内東廂設¶
御座額曰怵哉榭聨曰利策河防常愓若勤求民隠倍¶
　　殷然皆¶
御書並恭懸¶
御製怵哉榭詩幅祠外碑亭内恭立乾隆三十八年¶
<pb:KR2k0036_WYG_093-17a>¶
御製詩碑五言排律詩一章五言古詩一章¶
　　又按二工¶
河神祠對岸即金門閘恭勒¶
御製詩碑因地𨽻良鄉詳京畿門良鄉條下¶
増乾隆三十八年¶
御製閲永定河五言排律詩(有序/)癸巳暮春之初瞻¶
謁永定河神祠詩以誌事　茭薪非不屬隄堰聿觀成¶
終鮮一勞策那辭五夜縈憑看雖曰慰追憶尚含驚舊¶
<pb:KR2k0036_WYG_093-17b>¶
壑原循軌新祠已麗牲連阡麥苗嫩圍墅柳條輕慙乏¶
安瀾術事神敢弗誠¶
增又¶
御製閲永定河五言古詩　庚寅夏決口補築旋歸舊¶
(乾隆三十五年閏五月北岸二工漲决命侍郎徳成/會同督辦于漫口處取直培築大隄指日奏報合龍)辛¶
卯秋衝隄漲波俾回溜(三十六年七月盧溝橋上游發/水南岸頭工處漫口甚廣仍命)¶
(徳成會辦取直築隄/亦刻期奏報合龍)長此竟安窮是必病久受南河節¶
相宣(高/晉)中朝司空赴(裘曰/修)方伯共踏勘(周元/理)窮源委以¶
<pb:KR2k0036_WYG_093-18a>¶
究分流盛漲洩疏游中泓走(河之受患端在淤高隄薄/應通行浚治以規永圖高)¶
(晉素諳河務命同尚書裘曰修督臣周元理悉心相度/自中泓逢灣取直以及應疏應堵應引應洩之處發帑)¶
(大加/營治)發帑五十萬次第工云就去嵗辛時若安瀾慶豐¶
收今年閲隄成仍擬下口覯(去年春大工告竣值嵗幸/報稔周覽各工實為欣慰)¶
(將以回程/仍視下口)既已昧幾先寧不籌善後萬民勿言謝追思¶
心尚疚¶
增又是年¶
御製怵哉榭詩(有序/)　永定河神祠東廂地方官洒掃¶
<pb:KR2k0036_WYG_093-18b>¶
為憇息之所因反蘇轍快哉之意名曰怵哉而系以詩¶
　瞻拜因祈恬佑來波流浸灌近隄隈江湖廊廟心誠¶
異夢得快哉我怵哉　流細春波已激湍明知時節近¶
桑乾夏秋無定亟蘄定高目一勞永逸難　渾水由來¶
易澱淤中流因置浚船疏(裘曰修周元理于永定河大/工告成時籌辦善後事宜議)¶
(設浚船一百二十隻分布各工即命河兵以時淘濬中/泓使無停淤阻溜之患今亦艤河中備閲如果實力行)¶
(之無稍作輟不致視為具文未必無小補所謂/有治人無治法惟在司事者之董察弗懈耳)無遑平¶
日尚勤爾遮莫一時備覽予¶
<pb:KR2k0036_WYG_093-19a>¶
增永定河南岸頭工公義莊有¶
玉皇廟(五城寺/院册)¶
　　(臣/)等謹按永定河南岸頭工¶
玉皇廟東北距京城八十里西距良鄉縣界三里舊廟¶
　　基在今廟西百餘步¶
聖祖御書額曰萬象同瞻嗣因河流衝齧移置今所並¶
　　恭移¶
聖祖御書額敬懸殿内乾隆三十七年復奉¶
<pb:KR2k0036_WYG_093-19b>¶
命修葺正殿恭懸¶
皇上御書額曰利普平成聨曰元功佑輯横流定大徳¶
　　帡資兆姓安¶
原洗馬溝在府西南四十五里相傳光武北巡洗馬于¶
此故名(名勝/志)¶
補洗馬溝即銚期奮㦸處(鬟剔/䜃竒)¶
原濕水又東與洗馬溝水合(水經/注)¶
原太湖在府西南四十五里廣袤十數畆傍有泉湧出¶
<pb:KR2k0036_WYG_093-20a>¶
冬不凍東流為洗馬溝(明一/統志)¶
　　(臣/)等謹按洗馬溝舊跡今不可辨水經注又謂源¶
　　出西湖亦稱太湖當即今¶
御園昆明湖諸水謹將原本内所引水經注西湖一節¶
　　移載¶
苑囿門兹不複綴¶
原薊城南七里有清泉河上承桑乾河東流與潞河合¶
(魏氏土/地記)¶
<pb:KR2k0036_WYG_093-20b>¶
　　(臣/)等謹按即蔚之隋圖經云濕水即桑乾河至馬¶
　　陘山為落馬河出山謂之清泉河酈道元水經注¶
　　亦云濕水又東北逕薊縣故城南是清泉河即桑¶
　　乾河之經薊城南者非另為一水也¶
(原晉成都王頴密使右司馬和演殺王浚於是與浚期/游薊城南清泉水上薊城内西行有二道演浚各從一)¶
(道演與浚欲合鹵簿因而圖之值天/暴雨兵器霑濕不果而還  晉書)¶
原隂鄉廢縣在府西南二十五里漢置隂鄉縣屬廣陽¶
國後漢省其遺址俗謂之籠火城唐武徳三年竇建徳¶
<pb:KR2k0036_WYG_093-21a>¶
遣將髙士興擊羅藝于幽州不克退軍籠火城藝襲擊¶
大敗之未幾復敗建徳軍于籠火城是也(方輿/紀要)¶
　　(臣/)等謹按隂鄉廢縣遺址俗名籠火城者今無考¶
增隂鄉廢縣在今薊縣南界良鄉東界固安北界三縣¶
交入之地(太平寰/宇記)¶
原安禮砦在府西南宋太宗時宋琪言安禮砦東瞰燕¶
城纔及一舍此周徳威取燕之路也(方輿/紀要)¶
原垂拱中宋琪請復幽燕疏言從安禮寨西北有盧師¶
<pb:KR2k0036_WYG_093-21b>¶
神祠是桑乾出山之口東及幽州四十餘里趙徳鈞作¶
鎮之時欲遏西衝曾塹此水河次半有崖岸不可輕度¶
其平處築城䕶之守以偏師此斷彼之右臂也(宋/史)¶
　　朱彞尊原按南北監本宋史宋琪傳俱作安祖砦¶
　　(臣/)等謹按安禮砦今無考¶
原金水村去帝京西南三十里清河泛濫夾岸白沙如¶
雪早春芳碧羅生照映大防諸山實異境也(薊邱/集)¶
　　(臣/)等謹按金水村今無考¶
<pb:KR2k0036_WYG_093-22a>¶
　¶
　¶
　¶
　¶
　¶
　¶
　¶
　¶
<pb:KR2k0036_WYG_093-22b>¶
　¶
　¶
　¶
　¶
　¶
　¶
　¶
欽定日下舊聞考卷九十三¶
