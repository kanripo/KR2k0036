# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:22.672158
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷八
<pb:KR2k0036_WYG_008-1a>¶
欽定四庫全書¶
欽定日下舊聞考卷八¶
　　形勝(四/)¶
　　(臣/)等謹按自金明昌中始有燕山八景之目元明¶
　　以來著詠頗多恭讀¶
御製燕山八景詩並¶
疊舊作韻煌煌乎如鐘律之載賡星雲之相映玉泉趵¶
　　突一條復邀¶
<pb:KR2k0036_WYG_008-1b>¶
睿裁釐定祛舊説之傳譌表靈淵之觱沸瞻仰¶
奎文足使林泉增色矣第原書中八景㪚見各門撿閲¶
　　未便今謹總彚合一載入形勝門以便循覽而備¶
　　形勝之大全焉¶
補自宋員外迪以瀟湘風景寫平逺山水一幅一時觀¶
者留題目為瀟湘八景南渡詩人若陳允平衡仲張槃¶
叔安周宻公謹奚㵄倬然皆有西湖十景詞而北平舊¶
志載金眀昌遺事有燕京八景元人或作為古風或演¶
<pb:KR2k0036_WYG_008-2a>¶
為小曲所謂八景者居庸叠翠玉泉垂虹太液秋風瓊¶
島春陰薊門飛雨西山積雪盧溝曉月金臺夕照是已¶
至永樂間館閣諸公相集倡和更薊門飛雨為薊門烟¶
樹和者相屬因而十室之邑三里之城五畝之園以及¶
琳宫梵宇靡不有八景詩矣(寄園寄/所寄録)¶
增¶
御製燕山八景詩　瓊島春陰　瓊華瑤島鬱嵯峨春¶
日輕隂景色多雲䕶鳯樓松掩映瑞凝仙掌竹婆娑低¶
<pb:KR2k0036_WYG_008-2b>¶
臨禁苑滋苔蘚逺帶郊畿䕃麥禾更向五雲最深處好¶
風時送九韶歌　太液秋風　秋到宸居爽籟生玉湖¶
澄碧畫橋橫荷風晩送殘香氣竹露凉敲緑玉聲翠合¶
三山連閬苑波涵一鏡儼蓬瀛由来禁籞林泉好行樂¶
還同萬物情　玉泉垂虹　湧湍千丈落垂虹風卷銀¶
濤一望中聲震林梢趨衆壑光浮練影掛長空跳波激¶
石珠丸碎濺沫飛花玉屑紅自此恩波流處處公田時¶
雨澤應同　西山晴雪　銀屏重叠湛虚明朗朗峯頭¶
<pb:KR2k0036_WYG_008-3a>¶
對帝京萬壑晶光迎曉日千林瓊屑映朝晴寒凝澗口¶
泉猶凍冷逼枝頭鳥不鳴只有山僧頗自在竹爐茗椀¶
伴髙清　薊門煙樹　蒼茫樹色望中浮十里輕隂接¶
薊邱垂栁依依村舍隠新苖漠漠水田稠青蔥四合鶯¶
留語空翠連天雁逺遊南望帝京佳氣繞五雲飛䕶鳳¶
凰樓　盧溝曉月　蘭若霜鐘斷續鳴盧溝曉月正西¶
横蒼烟淡接平蕪迥曙色纔分逺水明傍岸人行聞犬¶
吠戲波風動見魚驚車馳馬驟長安道何限低徊旅宦¶
<pb:KR2k0036_WYG_008-3b>¶
情　居庸叠翠　居庸天險列峯連萬里金湯固九邊¶
雄峻莫誇三峽險﨑嶇疑是五丁穿嵐拖千嶺浮佳氣¶
日上羣峯吐紫烟盛世祇今無戰伐投戈戍卒藝山田¶
　金臺夕照　燕臺遥望澹烟濛返照依希禁籞東是¶
處人家圖畫裏一川風景夕陽中溪頭棹響歸漁艇牛¶
背簫聲過牧童千古望諸留勝蹟㡬囘憑弔向西風¶
增乾隆十六年¶
御製燕山八景詩叠舊作韻　瓊島春隂　承光殿之¶
<pb:KR2k0036_WYG_008-4a>¶
北孤嶼瞰臨北海相傳為遼之瓊華島上多竒石宋艮¶
嶽之遺金人輦𦤺扵此今為永安寺悦心其便殿也¶
艮嶽移來石岌峩千秋遺蹟感懐多倚巖松翠龍鱗蔚¶
入牖篁新鳯尾娑樂志詎因逢勝賞悦心端為得嘉禾¶
當春最是耕犂急每較隂晴發浩歌　太液秋風　太¶
液池在西苑中亘長橋列二華表曰金鼇玉蝀北為北¶
海南則瀛臺西京賦所稱滄池溝沆列瀛洲夾蓬萊者¶
方斯&KR0824;矣　㣲見商颸蘋末生鏡瀾玉蝀影中横非闗¶
<pb:KR2k0036_WYG_008-4b>¶
細雨頻傳響何事平流忽有聲爽入金行閶闔表波連¶
瑶渚趯臺瀛髙秋文宴傳佳話已覺犂然今昔情　玉¶
泉趵突　西山泉皆洑流至玉泉山勢中豁泉歕躍而¶
出雪湧濤翻濟南趵突不是過也向之題八景者目以¶
垂虹失其實矣爰正其名且表為天下第一泉而為之¶
記　玉泉昔日此垂虹史筆誰真感慨中不改千秋翻¶
趵突幾曾百丈落雲空廓池延月溶溶白倒壁飛花淡¶
淡紅笑我亦嘗傳耳食未能免俗且雷同　西山晴雪¶
<pb:KR2k0036_WYG_008-5a>¶
　西山峯嶺層叠不可殫名因居京城右輔故以西山¶
概焉髙寒故易積雪望如削玉今搆静宜園于香山輙¶
建標其嶺誌之　乆曽勝蹟紀春明叠嶂嶙峋信莫京¶
剛喜應時霑快雪便教佳景入新晴寒村烟動依林裊¶
古寺鐘清隔院鳴新傍香山搆精舍好収積玉煮三清¶
　薊門烟樹　水經注薊城西北隅有薊邱明人長安¶
客話謂在今都城德勝門外土城關即其遺址旁多林¶
木蓊翳蒼翠　十里輕楊烟靄浮薊門指㸃認荒邱青¶
<pb:KR2k0036_WYG_008-5b>¶
帘貰酒于何少黄土埋人即漸稠牽客未能留逺别聴¶
鸝誰解作清遊梵鐘欲醒紅塵夢(覺生寺大/鐘在此北)斷續常飄¶
雲外樓　盧溝曉月　盧溝河即桑乾河水黒曰盧故¶
以名之橋建於金明昌初長二百餘步由陸程入京師¶
者必取道扵此　茅店寒雞咿喔鳴曙光斜漢欲參横¶
半鈎留照三秋淡一蝀分波夾鏡明入定衲僧心共印¶
懐程客子影猶驚邇來每踏溝西道觸景那㤀黯爾情¶
(易州建由之泰陵/來往必    道)　居庸叠翠　居庸為九塞之一見¶
<pb:KR2k0036_WYG_008-6a>¶
于吕覽淮南子其跡最古酈道元謂崇墉峻壁山岫層¶
深路才容軌為得其實云　斷戍頺垣動接連當時徒¶
説固防邊洗兵玉壘曾無藉守德金城信不穿泉出石¶
鳴常帶冷日含峯暖欲生烟鳴鞭阿那羊膓道可較前¶
兹獲有田　金臺夕照　黄金臺見志乗者有三一在¶
易州都城有其二輿地名勝志云在府東南十六里又¶
有小金臺相去一里今朝陽門東南巋然土阜好事者¶
即以實之所傳古蹟大率𩔖是　九龍妙筆寫空濛(石/渠)¶
<pb:KR2k0036_WYG_008-6b>¶
(寶笈有王紱燕/山八景圖眞蹟)疑似荒基西或東要在好賢傳以乆何¶
妨存古託其中豪詞賦鶩誰過客博辯方盂任小童遺¶
跡明昌重挍撿睪然髙望想流風¶
　　(臣/)等謹按燕山八景¶
御製叠舊作韻内¶
釐定玉泉趵突一條永資垂信今敬謹編輯卷内其有¶
　　節年分詠各題之什兹不具録¶
(補胡廣北京八景圖詩序簡明昌遺事有燕京八景前/代士大夫賦詠往往見扵  䇿聖天子肇建北京為萬)¶
<pb:KR2k0036_WYG_008-7a>¶
(方㑹同之都車駕巡狩文學之臣多列扈從翰林侍講/兼左春坊左中允鄒緝仲熙曰昔之八景偏扵一隅猶)¶
(且見於歌詠吾輩幸生太平之世為天子侍從臣以所/業而從遊於此縱觀神京鬱葱佳麗山川草木衣被雲)¶
(漢昭回之光昔與今又豈可同觀哉烏可無賦以播於/歌誦衆咸曰然遂命曰北京八景間更其題一二仲熙)¶
(作詩為倡於是繼賦者國子祭酒兼翰林侍講胡儼若/思右春坊右庶子兼翰林侍講楊榮勉仁右春坊右諭)¶
(德兼翰林侍講金善幼孜翰林侍講曽棨子啓林環崇/璧翰林修撰兼右春坊右賛善梁潜用之翰林修撰王)¶
(洪希範王英時彦王直行儉中書舍人王紱孟端許翰/鳴鶴暨廣凡十有三人得詩一百二十四首乃寫為圖)¶
(并集諸作置各圖之後裝為一卷蔵扵篋笥他時歸老/優游江村林屋之下展而觀之撫其景誦其詩豈無玉)¶
(堂天上之思與夫生平出處交遊之感耶山胡文穆集/增楊榮題北京八景卷後  余嘗考天下  川形勝雄)¶
<pb:KR2k0036_WYG_008-7b>¶
(偉壯麗可為京都者莫逾扵金陵至若地勢寛厚闗塞/險固總據中原之夷曠者又莫過扵燕薊雖云長安有)¶
(崤函之阻洛邑為天地之中要之帝王都會為億萬年/太平悠乆之業者莫金陵燕薊若也昔太祖以金陵龍)¶
(蟠虎踞長江天塹遂定都焉皇上繼承大統又以燕薊/左環滄海右擁太行内跨中原外控朔漢宜為天下都)¶
(會乃詔建北京及今十有餘年車駕几兩巡狩榮叨祿/翰林既甞厯觀金陵之勝今復忝扈從得以徧闗北京)¶
(山川之概退而與諸僚友討論莫不稱嘆以為斯文千/載之竒逢也既而翰林學士胡君光大偕侍講鄒君仲)¶
(熙考求其跡以昔人有燕山八景之作而簡䇿無□今/天下一統建都扵兹不可無賦詠以播于無極扵是仲)¶
(熙倡為北京八景之詩光大兩和其韻而又序之僚友/同賦者凡十三人榮亦□名其間抑何幸哉竊自㓜時)¶
(嘗□地誌考其山川形勝心目為之開明精神為之飛/動思欲遨遊覽觀而不可得及今得以循厯兩京又屢)¶
<pb:KR2k0036_WYG_008-8a>¶
(承上命奉使西北由江淮道大梁洛邑踰闗中以達玉/闗之外及兩率師出塞北至極漢西抵和林觀兩京之)¶
(地王氣所鍾實為天下形勝之最東西南北道里適均/眞足以控制萬方而為萬世磐石之安也兹以北京八)¶
(景圖并詩装潢成卷舉足跡所至書扵卷末且以諸景/所以得名者疏扵各題之後誠非欲誇耀扵人人將以)¶
(告夫來者俾有所考則不惟知天下山川形勝之重而/人有以知八景所在如目親覩有若余輩之菲薄叨承)¶
(國家眷遇之厚樂其職於優㳺得以歌詠帝都之勝扵/無窮者皆上賜也然則觀於是者豈無感發興起以自)¶
(奮扵明時者哉姑書此於末/簡以誌嵗月云  楊文敏集)¶
增瓊島在皇城西北苑中下瞰池水環以雉堞地勢坡¶
陀疊石為山磛岩磊砢層叠而上石磴隂洞縈紆蔽虧¶
<pb:KR2k0036_WYG_008-8b>¶
喬松古檜深翳森蔚隠然神仙洞府也謂之大山子山¶
頂有廣寒殿殿之四隅各有亭左二亭曰玉虹方壺右¶
二亭曰金露瀛洲山半有三殿中曰仁智東曰介福西¶
曰延和其下太液池前有飛橋以通儀天殿東有石橋¶
以通瓊林苑山之上常有雲氣浮空氤氳五采郁郁紛¶
紛變化翕忽莫測其妙故曰瓊島春雲(燕山八景/圖詩序)¶
(原陳孚瓊島春隂詩間一峯亭亭湧寒玉露華不墮揺/草緑朱樓千里星漢  天風吹下笙韶曲萬年枝上槲)¶
(葉滿小鳯倀倀繞龍管金根曉御翠華來三十六宫碧/雲暖  觀光集)¶
<pb:KR2k0036_WYG_008-9a>¶
(增明楊榮瓊島春雲詩濕仙島依㣲近紫清春光淡蕩/暖雲生乍經樹杪和烟  輕覆花枝過雨晴每日氤氲)¶
(浮玉殿常時縹緲䕶金莖從龍處處施甘澤四海謳歌/樂治平  燕山八景圖詩)¶
(增明金㓜孜瓊島春雲詩氣蓬萊東望近扶桑冉冉春/雲接下方隔水樓䑓通御  半空草樹發天香花間駐)¶
(輦霓旌濕海上傳書鶴夢長映日龍/文還五色殿頭常得近清光  同上)¶
增太液池在城之右東瞰瓊華島而西北南三面極深¶
廣芰荷菱芡舒紅卷翠魚躍鳥浮上下天光真勝景也¶
東南有儀天殿中架長橋以通往來又有土臺松檜蒼¶
蒼然天氣清明日光滉漾而波瀾漣漪清徹可愛故曰¶
<pb:KR2k0036_WYG_008-9b>¶
太液晴波(燕山八景/圖詩序)¶
　　(臣/)等謹按元一統志八景内有太液秋波明人亦¶
　　曰晴波後改為太液秋風仰荷¶
宸章屢經題詠益昭畫一矣¶
　　又按瓊島太液池殿亭制度及名額凡經¶
本朝更定者皆詳¶
宫室門西苑條下兹不複綴¶
(增明楊榮太液晴波詩闞太液晴㴠一鏡開溶溶漾漾/自天來光浮雪練明金  影帯晴虹繞玉臺蘋藻摇風)¶
<pb:KR2k0036_WYG_008-10a>¶
(仍蕩漾龜魚向日共徘徊蓬萊咫尺滄溟上瑞氣氤氲/接上台  燕山八景圖詩)¶
(增明金幼孜太液晴波詩淨禁苑香風散紫埃晴波漾/日自沿洄天光下映銀潢  雲影遥涵玉鑑開舊日曾)¶
(隨仙仗到㡬時還載酒船回從知弱/水通三島應有羣仙獻夀來  同上)¶
增玉泉在宛平縣西北三十里山有石洞三一在山之¶
西南其下有泉深淺莫測一在山之陽泉自山而出鳴¶
若雜佩色如素練澄泓百頃鑑形萬象莫可擬極一在¶
山之根有泉涌出其味甘洌洞門刻玉泉二字山有觀¶
音閣又南有石岩名吕公洞其上有金時芙蓉殿廢址¶
<pb:KR2k0036_WYG_008-10b>¶
相傳以為章宗避暑處以兹山之泉逶迤曲折蜿蜿然¶
其流若虹故曰玉泉垂虹(燕山八景/圖詩序)¶
　　(臣/)等謹按玉泉垂虹之稱蓋鄒緝楊榮輩相延舊¶
　　説一時倡和不免耳食之談恭讀¶
御製玉泉山天下第一泉記並經¶
睿裁釐定玉泉趵突之名今謹録卷内¶
增¶
御製玉泉山天下第一泉記　水之徳在養人其味貴¶
<pb:KR2k0036_WYG_008-11a>¶
甘其質貴輕然三者正相資質輕者味必甘飲之而蠲¶
疴益夀故辨水者恒於其質之輕重分泉之髙下焉嘗¶
製銀斗較之京師玉泉之水斗重一兩塞上伊遜之水¶
亦斗重一兩濟南珍珠泉斗重一兩二釐揚子金山泉斗重¶
一兩三釐則較玉泉重二釐或三釐矣至惠山虎跑則¶
各重玉泉四釐平山重六釐清涼山白沙虎邱及西山¶
之碧雲寺各重玉泉一分是皆巡蹕所至命内侍精量¶
而得者然則無更輕扵玉泉之水者乎曰有為何泉曰¶
<pb:KR2k0036_WYG_008-11b>¶
非泉乃雪水也常収積素而烹之較玉泉斗輕三釐雪¶
水不可恒得則凡出山下而有冽者誠無過京師之玊¶
泉昔陸羽劉伯芻之論或以廬山谷簾為第一或以揚¶
子為第一惠山為第二雖南人享帚之論也然以輕重¶
較之惠山固應讓揚子具見古人非臆説而惜其不但¶
未至塞上伊遜並且未至燕京若至此則定以玉泉為¶
天下第一矣近嵗疏西海為昆明湖萬夀山一帯率有¶
名泉溯源會極則玉泉實靈脉之發皇德水之樞紐且¶
<pb:KR2k0036_WYG_008-12a>¶
質輕而味甘廬山雖未到信有過於揚子之金山者故¶
定名為天下第一泉命將作崇焕神祠以資惠濟而為¶
記以勒石夫玉泉固趵突山根蕩漾而成一湖者詩人¶
乃比之飛瀑之垂虹即予向日題燕山八景亦何嘗不¶
隨聲云云足見公論在世間誣辭亦在世間籍甚既成¶
雌黄難易泉之於人有徳而無怨猶不能免訛議焉則¶
挾德怨以應天下者可以知懼抑亦可以不必懼矣¶
(原陳孚玉泉垂虹詩氣雪波碧擁千崖髙落花㸃㸃浮/寒瑶日斜忽有五采  飛上太空横作橋古寺殘鐘塔)¶
<pb:KR2k0036_WYG_008-12b>¶
(鈴語回首前村猶急雨輕綃欲剪一幅秋又逐西風過/南浦  觀光集  此條原在郊坰門今移改)¶
(增明金㓜孜玉泉垂虹詩日宛宛垂虹引玉泉縈岩出/澗淨娟娟細通樹底映初  遥轉湖隂涵逺天魚動翠)¶
(紋生雨後鷗翻細浪起風前源源自/是歸滄海添作恩波遍九埏  同上)¶
原西山來自太行連岡叠岫上干雲霄挹抱迴環爭竒¶
獻秀值大雪初霽凝華積素若屑瓊雕玉千巖萬壑宛¶
然圖畫(戴司/成集)¶
原西山諸蘭若白塔無慮數十與山隈青靄相間流泉¶
滿道或注荒池或伏草逕或散漫塵沙間春夏之交晴¶
<pb:KR2k0036_WYG_008-13a>¶
雲碧樹花香鳥聲秋則亂葉飄丹冬則積雪凝素信足¶
賞心而雪景尤勝(長安/客話)　(以上二條原在/郊坰門今移改)¶
(增明楊榮玉泉垂虹詩佩一𣲖清泠螮蝀懸涵雲浴霧/自年年聲迴曉閣鳴清  影落秋崖濕紫烟石罅轉來)¶
(幽澗裏瑶池分出御橋前汪洋長比恩波濶萬古東流/會百川  燕山八景圖詩)¶
(原陳孚西山積雪詩間凍雀無聲庭檜響冰花洒簷大/如掌平明起視巖壑  挿天瓊瑶一千丈夕陽㣲漏光)¶
(嵳峩倚欄更覺爽氣多雲間落葉有徑否想見樵叟披/青蓑  觀光集)¶
(原元無名氏西山晴雪折桂令詞開玉嵳峩髙聳神京/峭壁排銀叠石飛瓊地展雄藩天  圖畫户列圍屏分)¶
(曙色流雲有影凍晴光老樹無聲醉眼空驚樵子歸來/蓑笠青青  太平樂府以上二條原在郊坰門今移改)¶
<pb:KR2k0036_WYG_008-13b>¶
(增明楊榮西山霽雪詩屑西山日上雪初晴素壁銀屏/萬叠明髙樹迎風霏玉  小橋流水澀琴聲恍疑滄海)¶
(通三島絶似崑崙見五城但使年年足豐稔桑麻燕雀/遂生成  燕山八景圖詩)¶
(増明金幼孜西山霽雪詩曉海上雲収旭景新連峯積/雪淨如銀晴光迥入千門  淑氣先回上谷春璃樹生)¶
(輝寒已散瓊林消凍暖偏匀玉堂相/對題詩好移席鈎簾坐夕曛  同上)¶
增薊門在舊城西北隅門之外舊有樓館雕欄畫棟凌¶
空縹緲逰人行旅往來其中多有賦詠今並廢而門猶¶
存二土阜樹木蓊然蒼蒼蔚蔚晴烟拂空四時不改故¶
曰薊門烟樹(燕山八景/圖詩序)¶
<pb:KR2k0036_WYG_008-14a>¶
(原陳孚薊門飛兩詩來黑雲如鴉漲川谷雲湧電躍風/折木半天萬㸃捲海  森森映窻如銀竹鳯城無數笙)¶
(歌樓珠簾半捲西山秋誰知覊客家萬里一燈正擁寒/衾愁  觀光集)¶
(原楊榮薊門烟樹詩陌薊門春雨散浮埃烟樹溟濛霽/欲開十里清隂連紫  半空翠影接金臺東風葉暗留)¶
(鶯語落日林深㸔鳥迴記得清明攜酒處碧桃花底共/徘徊  楊文敏集)¶
(原金㓜孜薊門烟樹詩見野色蒼蒼接薊門淡烟疎樹/碧氤氲過橋酒幔依稀  附郭人家逺近分翠雨落花)¶
(行處有緑隂啼鳥坐來聞玉京盡日多以上三條原在/佳氣縹緲還看映五雲  金文靖集  郊坰門今移改)¶
　　(臣/)等謹按薊門烟樹元一統志作薊門飛雨明楊¶
　　榮等倡和詩始改烟樹陳孚作葢仍其舊也¶
<pb:KR2k0036_WYG_008-14b>¶
原盧溝本桑乾河俗曰渾河在都城西南四十里有石¶
橋横跨二百餘步橋上兩旁皆石欄雕刻石獅形狀竒¶
巧金明昌間所造兩崖多旅舍以其宻邇京師驛通四¶
海行人使客往來絡繹疏星曉月曙景蒼然亦一竒也¶
(戴司/成集)¶
原盧溝曉月為畿輔八景之一(破夢/間譚)¶
(原陳孚盧溝曉月詩杳長橋彎彎眠海鯨河水不濺冰/崢嶸逺雞數聲燈火  殘蟾猶映長庚横道上征車鐸)¶
(聲急霜花如錢馬鬛濕忽驚沙際金影搖白鷗飛下黄/蘆立  觀光集)¶
<pb:KR2k0036_WYG_008-15a>¶
(原趙寛題盧溝曉月圖詩聳銀河半落長庚明城髙萬/户皆雞聲長橋卧波盩背  上有車馬蕭蕭行蒼烟淡)¶
(接平蕪迥沙際朦朧見人影舉頭一望天宇髙殘月蒼/蒼在西嶺  半江集  以上四條原在郊坰門今移改)¶
(增明楊榮盧溝曉月詩淡河聲流月漏聲殘咫尺西山/霧裏看逺樹依稀雲影  疎星寥落曙光寒石橋馬跡)¶
(霜初滑茅屋雞鳴夜欲闌北上已看京闕近五雲深處/是金鑾  燕山八景圖詩)¶
(増明金幼孜盧溝曉月詩曙盧溝杳杳出桑乾月照河/流下石灘茅店雞聲斜漢  江沙雁叫早霜寒水光微)¶
(帯山烟白野色遥連塞草殘千古長/橋枕南北憶曽題桂倚闌干  同上)¶
增居庸去北京九十里在昌平縣西北三十里闗之中¶
延袤四十餘里兩山夾峙一水旁流騎通連駟車行兼¶
<pb:KR2k0036_WYG_008-15b>¶
輛先入南口過闗入北口闗中有峽曰彈琴道旁有石¶
曰仙枕兩崖峻絶層巒叠翠又有石城横跨東西兩山¶
南北設二門敵臺十二置軍衛以守之淮南子云天下¶
有九塞居庸其一焉南眺臨軍都亦謂之軍都山以兹¶
山蒼翠秀麗故曰居庸叠翠(燕山八景/圖詩序)¶
(原陳孚居庸叠翠詩柯斷崖萬仞如削鐵鳥飛不度山/石裂嵳峩老樹無碧  六月太隂飛急雪寒沙茫茫出)¶
(闗道駱駝夜吼黄雲老征鴻一聲起長空風吹草低山/月小  觀光集  此條原在邉障門今移改)¶
(增明楊榮居庸叠翠詩塞羣山聳列勢崢嶸日照峯巒/積翠明髙出烟霞通絶  低圍城闗擁神京休論函谷)¶
<pb:KR2k0036_WYG_008-16a>¶
(雙崖險絶勝匡廬九疊横扈從常時經此處坐看天際/白雲生  燕山八景圖詩)¶
(增明金㓜孜居庸叠翠詩野嶻&KR1110;天闗復幾重龍飛鳯/翥勢偏雄千山黛色落平  萬里烟光明逺空峽口人)¶
(行春雨外樹邊鳥度夕陽中北廵記/得隨鸞馭曾上雲間第一峯  同上)¶
增金臺有三處並在易州易水東南去縣三十里者曰¶
大金臺今在大興縣境去縣東南十六里者曰西金臺¶
去縣東南一十五里者曰小金臺昔燕昭王尊郭隗築¶
宫而師事之置千金于臺上以延天下士遂以得名其¶
後金人慕其好賢之名亦建此臺今在舊城内後之遊¶
<pb:KR2k0036_WYG_008-16b>¶
者往往極目于斜陽古木之中徘徊留戀以寄其遐思¶
故曰金臺夕照(燕山八景/圖詩序)¶
補春秋後語燕昭王曰安得賢士以報齊讐郭隗曰王¶
能築臺于碣石山前尊隗為師天下賢士必自至也王¶
如其言作臺以金玊崇之號黄金臺述異記臺在幽州¶
燕王故城中上谷圖經臺在易水東南十八里其説不¶
同(草堂/詩箋)¶
(原林環金臺夕照詩望髙臺曽記置黄金人去臺空碧/草深落日未窮千里  青山遙映半城隂雁將秋色來)¶
<pb:KR2k0036_WYG_008-17a>¶
(平野鴉帯寒光過逺林昭代賢才登用盡不須懐古動/長吟  絅齋集  以上二條原在郊坰門今移改)¶
(增明楊榮金臺夕照詩下猶攜尊酒上金臺尚想當時/國士來落木十章寒日  長空萬里暮雲開春風寂寂)¶
(飛桃李夜雨瀟瀟瘞草萊却笑一時空買骨只今才駿/總龍媒  燕山八景圖詩)¶
(増明金幼孜金臺夕照詩外迢逓髙臺近日邉倘來登/覽尚依然萬家禾黍秋風  十里旌旗落照前逺郭砧)¶
(聲來杳杳平原歸騎去翩翩黄金漫説能招士千載猶/傳郭隗賢  同上)¶
(補司馬光燕䑓歌草萬古蒼茫空盛衰燕䑓賢客姓名/誰君看碣石嵓中  寜似昭王擁篲時  傳家集)¶
(補王憚望黄金䑓歌一君不見孔子修春秋二百四十/有二年燕人㰱血纔  見下逮戰國尤茫然惟商聲教)¶
(恥不與苦羡齊魯多英賢黄金不惜築此臺當時何限/郭隗才政縁市駿售其骨雲烟轉盼龍媒來古稱得士)¶
<pb:KR2k0036_WYG_008-17b>¶
(國無小甘棠世業如天開悲風蕭蕭易水暮往事不復/令人哀昭王之名傳永世黄金髙臺安在哉  秋澗集)¶
　¶
　¶
　¶
　¶
　¶
　¶
欽定日下舊聞考卷八¶
