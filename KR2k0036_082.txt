# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:24.341876
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷八十二
<pb:KR2k0036_WYG_082-1a>¶
欽定四庫全書¶
欽定日下舊聞考卷八十二¶
　國朝苑(囿/)　(圓明園三/)¶
水木明瑟西北環池帶河為¶
濓溪樂處正殿九楹後為雲香清勝東垣為芰荷深處¶
折而東北為香雪廊其東有樓為雲霞舒卷樓北亭為¶
臨(泉園圓明/    冊)¶
　　(臣/)等謹按¶
<pb:KR2k0036_WYG_082-1b>¶
濓溪樂處四十景之一額為¶
皇上御書殿檐額曰慎修思永聫曰與古人相對左圖¶
　　右書偕造物者遊仰觀俯察與雲香清勝諸額皆¶
御書香雪廊臨泉二額¶
世宗御書¶
乾隆九年¶
御製濓溪樂處詩　苑中菡萏甚多此處特盛小殿數¶
楹流水周環於其下每月涼暑夕風爽秋初淨緑紛紅¶
<pb:KR2k0036_WYG_082-2a>¶
動香不已想西湖十里野水蒼茫無此端嚴清麗也左¶
右前後皆君子洵可永日　水軒俯澄泓天光涵數頃¶
爛漫六月春摇曳玻瓈影香風湖面來炎夏方秋冷時¶
披濓溪書樂處惟自省君子斯我師何須求玉井¶
　　(臣/)等謹按¶
濓溪樂處¶
御製詩恭載首見之篇餘不備録¶
濓溪樂處之南為彚萬總春之廟正殿為蕃育羣芳五¶
<pb:KR2k0036_WYG_082-2b>¶
楹殿東北樓為香逺益清樓西為¶
樂天和為¶
味真書屋又西為池水共心月同明廟東沿山徑出為¶
普濟橋(園圓明/  册)¶
　　(臣/)等謹按彚萬總春之廟以祀花神殿樓諸額皆¶
皇上御書池水共心月同明額¶
世宗御書¶
濓溪樂處迤北對河外稻塍者為¶
<pb:KR2k0036_WYG_082-3a>¶
多稼如雲正宇五楹前宇為芰荷香正宇東稍南有室¶
為湛緑(園圓明/  册)¶
　　(臣/)等謹按¶
多稼如雲四十景之一軒額興芰荷香湛緑皆¶
御書¶
乾隆九年¶
御製多稼如雲詩　坡有桃沼有蓮月地花天虹梁雲¶
棟巍若仙居矣隔垣一方鱗塍參差野風習習襏襫蓑¶
<pb:KR2k0036_WYG_082-3b>¶
笠往來又田家風味也葢古有弄田用知稼穡之候云¶
　稼穡艱難尚克知黍高稻下入疇諮弄田常有倉箱¶
慶四海如兹念在兹¶
　　(臣/)等謹按¶
多稼如雲¶
御製詩恭載首見之篇餘不備録¶
多稼如雲東北為¶
魚躍鳶飛四面為門各五楹東廂為暢觀軒西南為鋪¶
<pb:KR2k0036_WYG_082-4a>¶
翠環流樓南有室為傳妙又南出山口為多子亭(明圓/  園)¶
(册/)¶
　　(臣/)等謹按¶
魚躍鳶飛四十景之一額為¶
世宗御書鋪翠環流之北額曰溪山曰曲徑泉聲與傳¶
　　妙多子亭諸額皆¶
世宗御書¶
魚躍鳶飛東門額曰嵐光曙色南曰綺疏文照北曰澗¶
<pb:KR2k0036_WYG_082-4b>¶
　　溜調琴與暢觀軒諸額皆¶
皇上御書¶
乾隆九年¶
御製魚躍鳶飛詩　榱桷翼翼户牖四達曲水周遭儼¶
如縈帶兩岸村&KR0213;鱗次晨烟暮靄蓊鬱平林眼前物色¶
活潑潑地　心無塵常惺境愜賞為美川泳與雲飛物¶
物含至理¶
　　(臣/)等謹按¶
<pb:KR2k0036_WYG_082-5a>¶
魚躍鳶飛¶
御製詩恭載首見之篇餘不備録¶
魚躍鳶飛之東禾疇彌望河南北岸仿農居村市者為¶
北逺山村北岸石垣西偏為蘭野後為繪雨精舍其西¶
南為水村圖又西有樓前後相屬前為皆春閣後為稻¶
涼樓又西為涉趣樓右為湛虛書屋(園圓明/  册)¶
　　(臣/)等謹按¶
北逺山村四十景之一兹額及蘭野繪雨精舎諸額皆¶
<pb:KR2k0036_WYG_082-5b>¶
皇上御書水村圖聫曰魚躍鳶飛參物理耕田鑿井樂¶
　　民和亦¶
御書¶
乾隆九年¶
御製北逺山村詩　循苑牆度北闗村落鱗次竹籬茅¶
舎巷陌交通平疇逺風有牧&KR1055;漁歌與舂杵應答讀王¶
儲田家詩時遇此境　矮屋㡬楹漁舎疎籬一帶農家¶
獨速畦邊秧馬更番岸上水車牧童牛背村&KR1055;饁婦釵¶
<pb:KR2k0036_WYG_082-6a>¶
梁野花輞川圖昔曾見摩詰信不我遐¶
　　(臣/)等謹按¶
北逺山村¶
御製詩恭載首見之篇餘不備録¶
北逺山村東北度石橋折而西為湛虛翠軒又西為耕¶
雲堂又西為若帆之閣湛虛翠軒東數十武有¶
闗帝廟(園圓明/  册)¶
　　(臣/)等謹按若帆之閣下層額曰御風泠然上額曰¶
<pb:KR2k0036_WYG_082-6b>¶
　　平臨天境與湛虛翠軒諸額皆¶
御書¶
北逺山村西南有室臨河西向為¶
西峯秀色河西松巒峻峙為小匡廬後有龍王廟¶
西峯秀色之東為含韻齋又東為一堂和氣又東南為¶
自得軒後垣東為嵐鏡舫西為花港觀魚(園圓明/  册)¶
　　(臣/)等謹按¶
西峯秀色四十景之一兹額及含韻齋一堂和氣自得¶
<pb:KR2k0036_WYG_082-7a>¶
　　軒額皆¶
世宗御書嵐鏡舫花港觀魚諸額皆¶
皇上御書¶
乾隆九年¶
御製西峯秀色詩　軒楹洞達面臨翠巘西山爽氣在¶
我襟袖後宇為含韻齋周植玉蘭十餘本方春花氣襲¶
人宛入衆香國裏　嵦地高軒架木為朱明颯爽如秋¶
時不雕不斵太古意詎惟其麗惟其宜西窻正對西山¶
<pb:KR2k0036_WYG_082-7b>¶
啟遥接嶢峯等尺咫霜辰紅葉詩思杜雨夕緑螺畫㸔¶
米亦有童童盤葢松重基特立孰與同三冬百卉凋零¶
盡依然鬱翠惟此翁山腰蘭若雲遮半一聲清磬風吹¶
㫁疑有苾蒭單上參不如詩客窻中玩結搆既久蒼苔¶
老花棚藥畤相縈抱慿欄送目無不佳趺榻怡神良復¶
好春朝秋夜值㡬餘把卷時還讀我書齋外水田凡數¶
頃較晴量雨諮農夫清詞麗句箇中得消幾丁丁玉壺¶
刻但憶趨庭十載前徊徨無語予心惻(是地軒爽明敞/戸對西山)¶
<pb:KR2k0036_WYG_082-8a>¶
(皇考最/愛居此)¶
　　(臣/)等謹按¶
西峯秀色¶
御製詩恭載首見之篇餘不備録¶
西峯秀色迤東東西船塢各二所北岸為¶
四宜書屋五楹即安瀾園之正宇東南為葄經館又南¶
為采芳洲其後為飛睇亭東北為緑帷舫¶
四宜書屋西南為無邊風月之閣又西南為涵秋堂北¶
<pb:KR2k0036_WYG_082-8b>¶
為烟月清真樓樓西稍南為逺秀山房樓北度曲橋為¶
染霞樓(園圓明/  册)¶
　　(臣/)等謹按¶
四宜書屋四十景之一額為¶
世宗御書¶
皇上即於其地畧仿海寧陳氏安瀾園之意因以命名¶
詳¶
御製安瀾園記並¶
<pb:KR2k0036_WYG_082-9a>¶
御製安瀾園十景詩恭録卷内葄經館諸額皆¶
御書¶
御製安瀾園記　安瀾園者壬午幸海寧所賜陳氏隅¶
園之名也陳氏之園何以名御園葢喜其結搆致佳圖¶
以歸園既成爰數典而仍其名也然則剏歟曰非也就¶
四宜書屋左右前後畧經位置即與陳園曲折如一無¶
二也四宜書屋者圓明園四十景之一既圖既咏至於¶
今已厯二十年也土木之工二十年斯弊故就修葺之¶
<pb:KR2k0036_WYG_082-9b>¶
便稍為更移費不侈而一舉兩得也彼以安瀾晹額則¶
因近海塘似與此無涉也然帝王家天下薄海之内均¶
予戸庭也況予繾念塘工旬有報而月有圖所謂魚鱗¶
土備南坍北漲諸形勢無不欲悉安瀾之願實無時不¶
厪於懐也由其亭臺則思至鹽官者以籌海塘而願其¶
瀾之安也不寧惟是凡長江洪河與夫南北之濟運清¶
黄之交滙何一非予宵旰切切闗心者亦胥願其瀾之¶
安也是則予之以安瀾名是園者固非遊情泉石之為¶
<pb:KR2k0036_WYG_082-10a>¶
而實蒿目桑麻之計所謂在此不在彼也¶
乾隆九年¶
御製四宜書屋詩　春宜花夏宜風秋宜月冬宜雪居¶
處之適也冬有&KR0691;厦夏室寒些騷人所艷允矣兹室君¶
子攸寧　秀木千章緑隂鎻間間逺嶠青蓮朶三百六¶
旬過隙駒棄日一篇無不可墨林義府足優游不羡長¶
楊與馺娑風花雪月各殊宜四時瀟灑松竹我¶
乾隆二十九年¶
<pb:KR2k0036_WYG_082-10b>¶
御製安瀾園十詠(園别/有記)　入園門樸室三間背倚峯屏¶
右臨池鏡顔曰葄經不減陳氏藏書樓也　縆年黙記¶
復潛神那擬班家戯答賓枕藉亦非耽博古欲推實政¶
善安民(右葄/經館)　為圓明園四十景之一因嵗久修葺畧¶
為更置宛然鹽官安瀾園¶
皇考御額在焉　春夏秋冬無不宜所宜樂總讀書時¶
何須千里鹽官憶即景吾方勉近思(右四宜/書屋)　界域有¶
邊風月則無邊輕拂朗照中吾不知為在御園在海寧¶
<pb:KR2k0036_WYG_082-11a>¶
矣　月藉風清摇籟影風邀明月奏琅音三千界外三¶
千界蹤跡無邊那可尋(右無邊風/月之閣)　西臨長河波光翻¶
影動摇楣梠間坐此可悟南華　堂襟西向額含秋金¶
水相生厥有由不論何時此偶坐總如爽氣面前浮(右/涵)¶
(秋/堂)　房築假山上而逺納西山秀色所謂全賔全主¶
近低微逺見遥髙峯側嶺横翠莫韜此即泰山一指喻¶
重華明目為(去/聲)斯勞(右逺秀/山房)　名曰染霞而實近水每¶
來常愛坐此　池上層樓敞紫甍水中樓影亦含清自¶
<pb:KR2k0036_WYG_082-11b>¶
知不是餐霞侣孤負横楣浪與名(右染/霞樓)　曲廊宛轉搆¶
水上偶一慿檻煙水在襟袖間何必真舫　臨水何妨¶
即舫之成隂樹是緑油帷了無逐浪為行止那有隨風¶
作轉移(右緑/帷舫)　一峯秀拔亭據其上每當縱望園外稻¶
塍千頃皆在目中直與農夫田父共較雨量晴矣　低¶
俯鱗塍迥據山犁雲鋤雨繪民艱問應飛睇於何處只¶
在隅園咫尺間(右飛/睇亭)　四宜書屋之後延樓髙敞不施¶
厨障為納煙月契神處又似在陳氏竹堂月閣間　一¶
<pb:KR2k0036_WYG_082-12a>¶
輪古月真無匹幾縷空煙清莫加朗照輕籠寥廓表便¶
成句亦謝雕華(右煙月/清真樓)　是芳皆可采不必學楚騷注¶
意蘭荃　澄波之上敞軒臨䔩䔩芊芊滿碧潯是藥文¶
殊胥命采此芳寧向楚騷尋(右采/芳洲)¶
　　(臣/)等謹按¶
四宜書屋安瀾園¶
御製詩恭載首見之篇餘不備録¶
四宜書屋之東臨池樓宇為¶
<pb:KR2k0036_WYG_082-12b>¶
方壺勝境上下各五楹南建坊座二其北樓宇為噦鸞¶
殿又北為瓊華樓噦鸞殿東為蕊珠宫宫南船塢後有¶
龍王廟(園圓明/  册)¶
　　(臣/)等謹按¶
方壺勝境四十景之一額為¶
皇上御書坊座南額曰芝田日永曰閬苑春深北曰鳯¶
　　鳴珠樹曰鹿夀靈臺¶
方壺勝境樓宇上額曰宜春殿曰敬勝怠噦鸞殿樓宇¶
<pb:KR2k0036_WYG_082-13a>¶
　　上額曰用厥中曰有真賞在瓊華樓額曰潄芳潤¶
　　及蕊珠宫額皆¶
御書¶
乾隆九年¶
御製方壺勝境詩　海上三神山舟到風輒引去徒妄¶
語耳要知金銀為宫闕亦何異人寰即境即仙自在我¶
室何事逺求此方壺所為寓名也東為蕊珠宫西則三¶
潭印月淨渌空明又闢一勝境矣　飛觀圖雲鏡水涵¶
<pb:KR2k0036_WYG_082-13b>¶
拏空松栢與天參高岡翽羽鳴應六曲渚寒蟾印有三¶
魯匠營心非美事齊人搤掔只虛談爭如茅土仙人宅¶
十二金堂比不慙¶
　　(臣/)等謹按¶
方壺勝境¶
御製詩恭載首見之篇餘不備録¶
方壺勝境西北為三潭印月又西北度橋為天宇空明¶
其後為澄景堂堂東為清曠樓西為華照樓(園圓明/  册)¶
<pb:KR2k0036_WYG_082-14a>¶
　　(臣/)等謹按三潭印月天宇空明諸額皆¶
皇上御書¶
澡身浴徳在福海西南隅即澄虛榭正宇三楹東嚮南¶
為含清暉北為涵妙識折而西向為静香館又西為解¶
愠書屋西南為曠然閣(園圓明/  册)¶
　　(臣/)等謹按福海亦稱東湖周廣凡數頃¶
澡身浴徳四十景之一也額為¶
皇上御書聫曰好雨知時岑巒添逺碧薰風叶奏殿閣¶
<pb:KR2k0036_WYG_082-14b>¶
　　有餘清亦¶
御書¶
乾隆九年¶
御製澡身浴徳詩　福海西壖平漪鏡淨黛蓄膏停竹¶
嶼蘆汀極望瀰瀰浴鳬飛鷺游泳翔集王司州云非惟¶
使人情開滌亦覺日月清朗　芩香含石髓秋水長天¶
色不竭亦不盈是惟君子徳我來俯空明鏡已黙相識¶
魚躍與鳶飛如如安樂國¶
<pb:KR2k0036_WYG_082-15a>¶
　　(臣/)等謹按¶
澡身浴徳¶
御製詩恭載首見之篇餘不備録¶
澡身浴徳之北度河橋為望瀛洲其北為深桞讀書堂¶
堂北為溪月松風(園圓明/  册)¶
　　(臣/)等謹按望瀛洲額¶
皇上御書深桞讀書堂溪月松風額皆¶
世宗御書¶
<pb:KR2k0036_WYG_082-15b>¶
平湖秋月在福海西北隅正宇三楹西為流水音東北¶
出山口臨河為花嶼蘭皋折而東南度橋為兩峯挿雲¶
又東南為山水樂其北為君子軒為藏密樓(園圓明/  册)¶
　　(臣/)等謹按¶
平湖秋月四十景之一額為¶
世宗御書流水音花嶼蘭皋諸額為¶
皇上御書¶
乾隆九年¶
<pb:KR2k0036_WYG_082-16a>¶
御製平湖秋月詞(調寄浣/溪紗)　倚山面湖竹樹䝉密左右¶
支板橋以通步屐湖可數十頃當秋深月皎㶑灧波光¶
接天無際蘇公隄畔差足方兹勝概　不辨天光與水¶
光結璘池館慶宵涼蓼煙荷露正蒼茫　白傅蘇公風¶
雅客一杯相勸舞霓裳此時誰不道錢塘¶
　　(臣/)等謹按¶
平湖秋月¶
御製詞恭載首見之篇餘不備録¶
<pb:KR2k0036_WYG_082-16b>¶
蓬島瑶臺在福海中央門三楹南嚮正殿七楹殿前東¶
為暢襟樓西為神洲三島東偏為隨安室西偏為日日¶
平安報好音由¶
蓬島瑶臺東南度橋為東島有亭為瀛海仙山西北度¶
橋為北島正宇三楹(園圓明/  册)¶
　　(臣/)等謹按¶
蓬島瑶臺四十景之一舊名蓬萊洲後易今名額為¶
皇上御書門額曰鏡中閣與暢襟樓隨安室額皆¶
<pb:KR2k0036_WYG_082-17a>¶
御書神洲三島日日平安報好音瀛海仙山諸額皆¶
世宗御書¶
乾隆九年¶
御製蓬島瑶臺詩　福海中作大小三島仿李思訓畫¶
意為仙山樓閣之狀岧岧亭亭望之若金堂五所玉樓¶
十二也真忘一如小大一如能知此是三壺方丈便可¶
半升鐺内煮江山　名葩綽約草葳㽔隠映仙家白玉¶
墀天上畫圖懸日月水中樓閣浸琉璃鷺拳淨沼波翻¶
<pb:KR2k0036_WYG_082-17b>¶
雪燕賀新巢棟有芝海外方蓬原宇内祖龍鞭石竟奚¶
為¶
　　(臣/)等謹按¶
蓬島瑶臺¶
御製詩恭載首見之篇餘不備録¶
接秀山房在福海東隅正宇三楹西嚮後稍東為琴趣¶
軒其北方樓為尋雲東南為澄練樓樓後為怡然書屋¶
尋雲樓稍東佛室為安隠幢¶
<pb:KR2k0036_WYG_082-18a>¶
接秀山房之南為攬翠亭(園圓明/  册)¶
　　(臣/)等謹按¶
接秀山房四十景之一與攬翠亭額皆¶
世宗御書琴趣軒尋雲諸額皆¶
皇上御書¶
乾隆九年¶
御製接秀山房詩　平岡縈迴碧沚停蓄虛館閒閒境¶
獨夷曠隔岸數峯逞秀朝嵐霏青返照添紫氣象萬千¶
<pb:KR2k0036_WYG_082-18b>¶
真目不給賞情不周玩也　烟霞供潤浥朝暮㸔適興¶
户接西山秀窻臨北渚澄琴書吾所好松竹古之朋仿¶
彿雲林衲攜笻共我豋¶
　　(臣/)等謹按¶
接秀山房¶
御製詩恭載首見之篇餘不備録¶
接秀山房之南有敞宇北依山南臨河為¶
别有洞天五楹西為納翠樓西南為水木清華之閣閣¶
<pb:KR2k0036_WYG_082-19a>¶
西稍北為時賞齋(園圓明/  册)¶
　　(臣/)等謹按¶
别有洞天四十景之一額與納翠樓水木清華之閣諸¶
　　額皆¶
皇上御書¶
乾隆九年¶
御製别有洞天詩　苑牆東出水闗曰秀清村長薄疎¶
林映帶莊墅自有塵外致正不必傾岑峻磵阻絶恒蹊¶
<pb:KR2k0036_WYG_082-19b>¶
罕得津逮也　几席絶塵囂草木清且淑即此凌霞標¶
何須三十六¶
　　(臣/)等謹按¶
别有洞天¶
御製詩恭載首見之篇餘不備録¶
别有洞天迤西為¶
夾鏡鳴琴南為聚逺樓東為廣育宫前建坊座後為凝¶
祥殿宫東為南屏晚鐘又東度橋為西山入畫為山容¶
<pb:KR2k0036_WYG_082-20a>¶
水態¶
夾鏡鳴琴之西為湖山在望為佳山水為洞裏長春(圓/)¶
(明園/册)¶
　　(臣/)等謹按¶
夾鏡鳴琴四十景之一額為¶
皇上御書廣育宫奉碧霞元君殿額曰恩光仁照與西¶
　　山入畫湖山在望佳山水洞裏長春諸額皆¶
世宗御書廣育宫前坊額曰含𢎞光大曰品物咸亨與¶
<pb:KR2k0036_WYG_082-20b>¶
　　凝祥殿南屏晩鐘諸額皆¶
皇上御書凝祥殿聫曰茂育恩覃昭聖感資生徳溥配¶
　　坤元亦¶
御書¶
乾隆九年¶
御製夾鏡鳴琴詞(調寄水/仙子)　取李青蓮兩水夾明鏡詩¶
意架虹橋一道上搆傑閣俯瞰澄泓畫欄倒影旁厓懸¶
瀑水衝激石罅琤琮自鳴猶識成連遺響　垂絲風裏¶
<pb:KR2k0036_WYG_082-21a>¶
木蘭船拍拍飛鳬破渚煙臨淵無意漁人羡空明水與¶
天　琴心莫説當年移情逺不在絃付與成連¶
　　(臣/)等謹按¶
夾鏡鳴琴¶
御製詞恭載首見之篇餘不備録¶
涵虛朗鑑在福海東即雷峯夕照正宇其北稍西為惠¶
如春又東北為尋雲榭又北為貽蘭庭為會心不逺其¶
南為臨衆芳為雲錦墅為菊秀松㽔為萬景天全(明圓/  園)¶
<pb:KR2k0036_WYG_082-21b>¶
(册/)¶
　　(臣/)等謹按¶
涵虛朗鑑四十景之一額為¶
皇上御書舊懸湖西澄虛榭後移置湖東雷峯夕照軒¶
　　宇内惠如春尋雲榭諸額亦¶
御書¶
乾隆九年¶
御製涵虛朗鑑詩　結宇福海之西左右雲堤紆委千¶
<pb:KR2k0036_WYG_082-22a>¶
章層青面前巨浸空澄一泓淨碧日月出入雲霞卷舒¶
逺山烟嵐近水樓閣來不迎而去不距莫不落其度内¶
如如焉亦無如如者吾得之於濠上也　涵虛斯朗鑑¶
朗鑑在虛涵即此契元理悠然對碧潭雲山同妙盡魚¶
鳥適清酣天水相忘處空明共我三¶
　　(臣/)等謹按¶
涵虛朗鑑¶
御製詩恭載首見之篇餘不備録¶
<pb:KR2k0036_WYG_082-22b>¶
福海西北隅¶
平湖秋月之西為¶
廓然大公正宇七楹前為雙鶴齋西北為規月橋東北¶
為綺吟堂又北為採芝徑又北徑巖洞而西為峭蒨居¶
北垣門外有樓為天真可佳峭蒨居西為披雲徑又西¶
亭為啟秀又西稍南為韻石淙西北平臺臨池為芰荷¶
深處垣外為影山樓雙鶴齋西為環秀山房西北為臨¶
湖樓(園圓明/  册)¶
<pb:KR2k0036_WYG_082-23a>¶
　　(臣/)等謹按¶
廓然大公四十景之一額為¶
皇上御書雙鶴齋採芝徑天真可佳芰荷深處影山樓¶
　　環秀山房臨湖樓諸額皆¶
世宗御書峭蒨居披雲徑諸額皆¶
皇上御書¶
乾隆九年¶
御製廓然大公詩　平岡迴合山禽渚鳥逺近相呼後¶
<pb:KR2k0036_WYG_082-23b>¶
鑿曲池有蒲菡蓞長夏高啓北窻水香拂拂真足開豁¶
襟顔　有山不讓土故得高㠖㠖有河不擇流故得寛¶
瀰瀰是之謂大公而我以名此偶值清晏間慿眺誠樂¶
只識得聖人心聞諸程夫子¶
乾隆二十年¶
御製廓然大公八景詩(有序/)　圓明園四十景皆取四¶
字為題各景之中一軒一峯具有幽致日涉成趣正復¶
不窮題以八景系之七言　前接陌桞後臨平湖軒堂¶
<pb:KR2k0036_WYG_082-24a>¶
翼然虛明洞徹¶
皇考御書題額時有卿雲䕶之廓然大公扁即在後室¶
一泓涵碧頗有物來順應之趣　深桞偏宜羽客嬉會¶
心恰當讀書時(是處昔又名/深栁讀書堂)在隂能和寧吾謂好爵還¶
思與爾縻(右雙/鶴齋)　循雙鶴齋而西跨湖為橋圓如半璧¶
暎水則為滿月繚以長廊悠然濠濮間想　拖如玉帶¶
曲如鈎上置行廊又似舟仙術何須倩法善往來常作¶
廣寒游(右規/月橋)　性之介立為峭文之藻蔚為蒨太沖詩¶
<pb:KR2k0036_WYG_082-24b>¶
意良足會心　石秀松&KR0331;各出羣不同同處挹清芬太¶
沖豈務多竒者五字全拈大塊文(右峭/蒨居)　面東為樓杜¶
陵句曰半陂以南純浸山動影窈窕沖融間斯樓有焉¶
　因迥為高結搆清層樓因得影山名窻中峯作波中¶
態上下明漪最有情(右影/山樓)　竒石㟏岈迴互徑出其中¶
烟雲往來披拂襟袖　緑雲叢翠徑縈紆面面深竒步¶
步殊倩得仇英冩生筆定須為作採芝圖(右披/雲徑)　機政¶
之餘拈吟適興每遇佳景不覺綺思濬發　逢源左右¶
<pb:KR2k0036_WYG_082-25a>¶
足深資適興無非把筆時設使古人癖誠有吟之一字¶
我何辭(右綺/吟堂)　曲澗奔泉琤琮作金石聲韻出天然是¶
謂雲山韶濩　迸水摐摐下石磯八音繁會太音稀輞¶
川漫擬王家畫虞陛高懐舜手揮(右韻/石淙)　山巔笠亭孤¶
標秀出左顧飛瀑右挹雲林盡得此間勝概　詭石蒼¶
松扶翼然氤氲朝暮幻雲烟林光泉韻無非秀都付山¶
亭秀占全(右啟/秀亭)¶
　　(臣/)等謹按¶
<pb:KR2k0036_WYG_082-25b>¶
廓然大公¶
御製詩恭載首見之篇餘不備録¶
坐石臨流在¶
水木明瑟東南¶
澹泊寧靜之東溪水周環軒宇三楹西嚮(園圓明/  册)¶
　　(臣/)等謹按¶
坐石臨流四十景之一額為¶
皇上御書¶
<pb:KR2k0036_WYG_082-26a>¶
乾隆九年¶
御製坐石臨流詩　仄澗中潨泉奔滙竒石峭列為坻¶
為碕為嶼為奥激波分注潺潺鳴籟可以潄齒可以泛¶
觴作亭據勝處泠然山水清音東為同樂園　白石清¶
泉帶碧蘿曲流貼貼泛金荷年年上已尋歡處便是當¶
時晉永和¶
　　(臣/)等謹按¶
坐石臨流¶
<pb:KR2k0036_WYG_082-26b>¶
御製詩恭載首見之篇餘不備録¶
坐石臨流東南當碧桐書院正東為¶
麴院風荷五楹南嚮其西佛樓為洛迦勝境(園圓明/  册)¶
　　(臣/)等謹按¶
麴院風荷四十景之一額為¶
皇上御書洛迦勝境額亦¶
御書¶
乾隆九年¶
<pb:KR2k0036_WYG_082-27a>¶
御製麴院風荷詩　西湖麴院為宋時酒務地荷花最¶
多是有麴院風荷之名兹處紅衣印波長虹摇影風景¶
相似故以其名名之　香逺風清誰解圖亭亭花底睡¶
雙鳬停橈隄畔饒真賞那數餘杭西子湖¶
　　(臣/)等謹按¶
麴院風荷¶
御製詩恭載首見之篇餘不備録¶
麴院風荷之南跨池東西橋九空坊楔二西為金鼇東¶
<pb:KR2k0036_WYG_082-27b>¶
為玉蝀金鼇西南河外室為四圍佳麗玉蝀東有亭為¶
飲練長虹又東南度橋折而北設城闗為寧和鎮其東¶
南為東樓門(園圓明/  册)¶
　　(臣/)等謹按飲練長虹寧和鎮諸額皆¶
御書¶
麴院風荷之北為同樂園前後樓各五楹南向其前為¶
清音閣北向東為永日堂中有南北長街街西為抱樸¶
草堂街北度雙橋為舎衛城前樹坊楔三城南面為多¶
<pb:KR2k0036_WYG_082-28a>¶
寳閣内為山門正殿為壽國壽民後為仁慈殿又後為¶
普福宫城北為最勝閣(園圓明/  册)¶
　　(臣/)等謹按永日堂壽國壽民仁慈殿普福宫諸額¶
　　皆¶
世宗御書舍衛城北坊額曰花界曰香城東曰&KR1567;湧曰¶
　　金池西曰曇霏曰珠林多寳閣祀¶
闗帝額曰至聖大勇夀國夀民殿額曰心月妙相仁慈¶
　　殿額曰具足圓成普福宫額曰瑞應優曇最勝閣¶
<pb:KR2k0036_WYG_082-28b>¶
　　坊額曰乾闥持輪曰祗林垂鬘皆¶
御書¶
洞天深處在如意館西稍南前宇乃¶
諸皇子所居為四所東西二街南北一街前為福園門¶
四所之西為¶
諸皇子肄業之所前有前垂天貺中為中天景物東宇¶
為斯文在兹後為後天不老(園圓明/  册)¶
　　(臣/)等謹按¶
<pb:KR2k0036_WYG_082-29a>¶
洞天深處四十景之一額為¶
皇上御書前垂天貺中天景物後天不老及如意館諸¶
　　額皆¶
世宗御書斯文在兹額恭懸¶
至聖先師神龕上聫曰道統集成歸至徳聖功養正仰¶
　　微言皆¶
御書¶
乾隆九年¶
<pb:KR2k0036_WYG_082-29b>¶
御製洞天深處詩　縁溪而東徑曲折如蟻盤短椽陿¶
室於奥為宜雜植卉木紛紅駭緑幽巖石厂别有天地¶
非人間少南即前垂天貺¶
皇考御題予兄弟舊時讀書舎也　幽蘭泛重阿喬柯¶
幕憩榭牝壑既虛寂細瀑時淙㵼瑟瑟竹籟秋亭亭松¶
月夜對此少淹留安知嵗月流願為君子儒不作逍遥¶
遊¶
　　(臣/)等謹按¶
<pb:KR2k0036_WYG_082-30a>¶
洞天深處¶
御製詩恭載首見之篇餘不備録¶
　¶
　¶
　¶
　¶
　¶
　¶
<pb:KR2k0036_WYG_082-30b>¶
　¶
　¶
　¶
　¶
　¶
　¶
　¶
欽定日下舊聞考卷八十二¶
