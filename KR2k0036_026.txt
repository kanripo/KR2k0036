# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:23.019928
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷二十六
<pb:KR2k0036_WYG_026-1a>¶
欽定四庫全書¶
欽定日下舊聞考卷二十六¶
　國朝宫室(十八/)　(西苑六/)¶
承光殿後為¶
敬躋堂堂東為¶
古籟堂又東為¶
朶雲亭堂西為¶
餘清齋(宫國朝/  史)¶
<pb:KR2k0036_WYG_026-1b>¶
　　(臣/)等謹按¶
古籟堂額曰象昭聨曰蒼官夀客結好友岸芷汀蘭入¶
　　畫圖¶
餘清齋聨曰鏡裏林花舒艶裔雲邊樓閣隠神仙齋西¶
　　室額曰環秀曰涵虚聨曰座挹山光兼水態忩延¶
　　秋月與春風¶
乾隆二十五年¶
御製古籟堂詩　謖謖拂虚牖泠泠來廣筵有聲祇金¶
<pb:KR2k0036_WYG_026-2a>¶
石何物更蹄筌團葢一十丈少言五百年今朝幾務簡¶
略得乆周旋¶
　　(臣/)等謹按¶
古籟堂¶
御製詩恭載首見之篇餘不備録¶
餘清齋西為沁香亭其後曰鏡瀾亭(宫國朝/  史)¶
乾隆二十六年¶
御製沁香亭詩　臺亭百歩接迴廊液沼平陵號沁香¶
<pb:KR2k0036_WYG_026-2b>¶
甲煎罷燒雲錦結果然六月有春光¶
　　(臣/)等謹按沁香亭¶
御製詩恭載首見之篇餘不備録¶
圓城外東為¶
承光左門西為¶
承光右門北為積翠堆雲橋(宫國朝/  史)¶
　　(臣/)等謹按圓城北駕石梁南北樹坊二南曰積翠¶
　　北曰堆雲過橋即瓊華島¶
<pb:KR2k0036_WYG_026-3a>¶
永安寺為金源瓊華島踞太液池中竒石疊纍皆當時¶
輦致艮嶽之遺(宫國朝/  史)¶
　　(臣/)等謹按瓊華島周圍計二百七十四丈舊有廣¶
　　寒殿相傳為金章宗時李妃粧臺遺址元改名萬¶
　　夀山又稱萬嵗山¶
本朝順治八年立塔建刹稱白塔寺今易名¶
永安寺恭繹¶
皇上御製塔山四靣記辯方正位瞭如指掌今謹遵照¶
<pb:KR2k0036_WYG_026-3b>¶
　　次第列叙於後¶
乾隆十九年¶
御製視事既畢自南臺御冰舵凌太液遂至瓊華島登¶
臨瞻眺雜詠誌賞　封事凌晨畢閲披公卿次第接疇¶
咨穉春悦可尋吟眺漫聼新歌坐玩時　淑清泉石淑¶
而清竹鼎瓷壺事茗烹篩牖嫩陽攬韶秀徘徊真覺稱¶
其名　冰凝太液鏡光皚轆轆舵床坐渡來聲襍排門¶
鳴爆竹權輿帝里是春臺　細霙昨日玉攢團積素嶤¶
<pb:KR2k0036_WYG_026-4a>¶
峯直北㸔怪底重裘猶覺怯椒園鐘梵落高寒　承光¶
高殿鬱参差玉甕澆春想昔時只有檜松仍好在東風¶
旭影上罘罳　春隂瓊島正堪憑淑景層楣瑞靄凝仙¶
木綺錢増吉兆五風十雨願休徴¶
乾隆二十一年¶
御製人日瓊華島詩　凝和積素繢嶙峋眺賞真宜七¶
日人故事登臨傳勝節國朝絲竹戒斯辰(是日以逢國/忌例不舉絲)¶
(竹/)清逰静寄翻成趣石秀松㽔倍有神即㸔春隂還醸¶
<pb:KR2k0036_WYG_026-4b>¶
雪多多益善豈辭頻¶
　　(臣/)等謹按瓊華島¶
御製詩恭載首見之篇餘不備録¶
御製題艮嶽石詩　木鳯曽同燕用來一拳獨立刼餘¶
灰月明彷彿廣寒殿勃窣嫦娥白玉臺¶
　　(臣/)等謹按艮嶽石¶
御製詩載于樂善堂集今恭録卷内¶
永安寺入門為¶
<pb:KR2k0036_WYG_026-5a>¶
法輪殿殿後拾級而上左右二亭東曰引勝西曰滌靄¶
亭後各有石東曰崑崙西曰嶽雲(宫國朝/  史)¶
　　(臣/)等謹按¶
法輪殿五楹内奉釋迦佛¶
御書額曰慈雲覺海又曰人天調御聨曰雲鷲風香傳¶
　　妙偈澄潭月皎印真如又曰青蓮法界本清浄白¶
　　毫相光常滿圓殿後拾級而上有坊樹焉南曰龍¶
　　光北曰紫照¶
<pb:KR2k0036_WYG_026-5b>¶
引勝亭内石幢恭刋¶
御製白塔山總記滌靄亭内石幢恭刋¶
御製塔山四靣記¶
御製白塔山總記　京都於唐為范陽於北宋為燕山¶
遼始稱京金元明因之雖城郭宫市建置沿革時或不¶
同而答陽都會居天下之上㳺俯寰中之北拱誠萬載¶
不易之金湯也宫殿屏扆則曰景山西苑作鎮則曰白¶
塔山白塔山者金之瓊華島也北平圖經載遼時名曰¶
<pb:KR2k0036_WYG_026-6a>¶
瑶嶼或即其地元至元時改為萬嵗山或曰萬夀山至¶
明時則互稱之或又謂之大山子本朝曰白塔山者以¶
順治年間建白塔於山頂然考燕京而詠八景者無不¶
曰瓊島之春隂故予于辛未年題碣山左亦仍其舊所¶
為數典不忘之意耳山四靣皆有景惜春明夢餘録及¶
日下舊聞所載廣寒仁智之殿玉虹金露之亭其方隅¶
曲折未能盡高下窈窕之致使人一覧若身歩其地而¶
目覩其㮣盖地既博而境既幽且禁苑森嚴外人或偶¶
<pb:KR2k0036_WYG_026-6b>¶
一窺視或得之傳聞其不能覩之切而記之詳也亦宜¶
兹特界為四靣靣各有記如栁宗元之鈷鉧石城諸作¶
俾因文問景者若親厯其間嘗鼎一臠足知全味云爾¶
御製塔山南靣記　承光殿之北跨太液為橋南北各¶
有坊南曰積翠北曰堆雲過堆雲坊即永安寺殿曰法¶
輪殿後石磴拾級而升得稍平道左右二亭曰引勝曰¶
滌靄復因迥疊石中仍拾級左右各為洞玲瓏窈窕刻¶
峭嶊崣各極其致盖即所謂移艮嶽者也穿洞而上適¶
<pb:KR2k0036_WYG_026-7a>¶
與拾級而上者平洞之上左右各有亭覆之曰雲依曰¶
意逺平處為佛殿前曰正覺後曰普安兩廂各有殿東¶
曰聖果西曰宗鏡又自永安寺墻之東縁山而升路中¶
有振芳亭再升為慧日亭稍西則順治年間建塔碑記¶
及雍正年間重修碑記復畧升則進普安殿之東廊矣¶
其寺墻之西亦縁山而登半山有亭扁曰蓬壺挹勝再¶
登則為悦心殿偶臨塔山理事引見恒於此其後為慶¶
霄樓每逢臘日奉¶
<pb:KR2k0036_WYG_026-7b>¶
皇太后觀冰嬉之所也悦心殿東側書屋為静憩軒轉¶
石屏入墻門則仍普安殿自殿後陟石階将百磴即山¶
頂白塔建於此塔前琉璃佛殿曰善因考日下舊聞山¶
頂為廣寒殿盖即建塔之所山中為仁智殿則今普安¶
佛殿是塔後列刹竿五或謂之轉梵經或謂之資瞭逺¶
其下為藏信礟之所八旗軍校輪流守之盖國初始定¶
燕京設以防急變者雍正年間復申明其令載在史䇿¶
其發信礟金碑則藏之大内予因思之比及藉此知守¶
<pb:KR2k0036_WYG_026-8a>¶
其失守已多矣然而覩此知懼凜¶
天命畏民碞戒盛滿之志繫苞桑之固則信礟之制豈¶
非祖宗之良法美意萬世所當慎守者乎¶
御製塔山西靣記　室之有髙下猶山之有曲折水之¶
有波瀾故水無波瀾不致清山無曲折不致靈室無髙¶
下不致情然室不能自為髙下故因山以構室者其趣¶
恒佳慶霄樓既據山之髙樓西縁廊而降有二道其一¶
向南不數武為一房山盖房中覆湖石成山云厯磴以¶
<pb:KR2k0036_WYG_026-8b>¶
下為蟠青室迴廊環其外縁廊北降達山之西憑廊向¶
南俯睇有深淵東則山之西脚而山半腰有亭曰揖山¶
乃從悦心殿西角門而出者其下峭壁挿入滉然靚然若¶
龍湫之有神物也波與太液通石橋鎻其口橋之南歩¶
隄東轉可通悦心殿及永安寺前橋之北則琳光殿前¶
為山西總路矣又其一轉而北有亭焉曰妙鬘雲峯厯¶
石磴而下則水精域其下有古井古井向有記闢諸家¶
記載謂引金水河轉機運㪺之非及輦土壓勝之謬凡¶
<pb:KR2k0036_WYG_026-9a>¶
山之隂山之麓所為屈注飛流線溪畝池皆綆汲此井¶
以成其勢水精域之下為甘露殿又下為琳光殿則就¶
平陸為山西之路轉而北為閲古樓樓壁砌三希堂法¶
帖碑版攀梯而登與地平稍北則畝鑑室忩臨清池即¶
鑿山溪引古井之水也閲古樓後楹平臨山溪石橋駕¶
其上度橋有小石亭梁柱皆&KR1575;詩過亭㟏岈崱屴徑祗¶
容人攝齊而上出巖墻門與慶霄樓後門相望而山西¶
之景畧畢¶
<pb:KR2k0036_WYG_026-9b>¶
御製塔山北靣記　自閲古樓巖墻門出轉而東則邀¶
山亭又東北則酣古堂堂之東室倚石洞循洞而東則¶
寫妙石室堂與室之南皆塔山之隂或石壁或茂林森¶
峙不可上而室之東間乃樓也踏梯以降復為洞&KR0772;窱¶
窅暎若陶穴若嵌䆰旋轉光怪不可殫極若是者行數¶
百武向東忽得洞門出則豁然開朗小厂三間曰盤嵐¶
精舍而其南則仍石巖陡立然羊腸之逕可以躋而上¶
達㸔畫廊廊屬山東景兹不複綴自精舍轉而北至環¶
<pb:KR2k0036_WYG_026-10a>¶
碧樓縁飛廊而下則嵌巖室折而西小山亭額曰一壺¶
天地又西扇面房額曰延南薰其盤嵐精舍之西由洞¶
門北行數十武亦達扇面房自房而西為小崑邱葢畝¶
鑑室水盈池則伏流不見至邱東始擘巖而出為瀑布¶
沿溪赴壑而歸墟於太液之波又西為銅露盤銅仙竦¶
雙手承之高可尋尺此不過綴景取露實不若荷葉之¶
易則漢武之事率可知矣又西為得性樓為延佳精舍¶
為抱沖室為鄰山書屋名雖殊而因高以降或一間或¶
<pb:KR2k0036_WYG_026-10b>¶
兩架皆隨宛轉高下之趣而各與題額又自畝鑑室北墻¶
門而出縁山蹊亦可達此至鄰山書屋則就平地廊接¶
道寜齋矣其東乃漪瀾堂盖山之北以堂與齋為主室¶
而圍堂與齋北臨太液延樓六十楹東盡倚晴樓西盡¶
分凉閣有碧照樓逺帆閣分峙其間各對堂與齋之中¶
南瞻窣堵北頫滄波頗具金山江天之概故登樓與閣¶
偶有吟咏無不以是為言由漪瀾堂而東則蓮華室以¶
奉大士及妙法蓮華經得名出墻門而南則為塔山東¶
<pb:KR2k0036_WYG_026-11a>¶
靣之境矣若夫各室内或題額或聫語率銘意寄興無¶
闗於景㮣之全斯則不悉載¶
御製塔山東靣記　因舊置而修飾之謂之沿易新建¶
而剏為之謂之革山之南沿者多而建者少山之北革¶
者夥而置者稀然東北&KR1575;瓊島春隂之石幢雖出於新¶
建亦實述其舊置由石幢登山逕為㸔畫廊其上則交¶
翠庭庭之下廊之側攀援石洞以出為古遺堂對之者¶
巒影亭自堂躡梯以下仍依洞以出為見春亭遂循東¶
<pb:KR2k0036_WYG_026-11b>¶
岸可至半月城前而自交翠亭歩嶺路至智珠殿者分¶
左右階而下亦達半月城前盖殿原據城上埤睨即平¶
殿基也過石橋則陟山門而白塔山四面之事偹矣白¶
塔建自順治八年辛夘至於今盖百有二十年矣夫士¶
民之家尙以肯構為言況兹¶
三朝遺跡地居禁苑聼其荒廢榛薉為弗當然予自辛¶
酉壬戌之間始稍稍有所葺建至於今凡三十年而四¶
面之景始畢成而為之記雖云發内帑以徐為之然而¶
<pb:KR2k0036_WYG_026-12a>¶
視春明夢餘録日下舊聞所載有過之無不及矣知我¶
罪我吾豈能辭哉¶
滌靄亭後由甬道拾級而上左右有方亭二東曰雲依¶
西曰意逺正中為¶
正覺殿殿後為¶
普安殿(宫國朝/  史)¶
　　(臣/)等謹按雲依意逺亭下各有石洞其東洞有額¶
　　曰楞迦窟¶
<pb:KR2k0036_WYG_026-12b>¶
普安殿内㳟懸¶
皇上御書額曰慧根圓相又曰如如不動聨曰真締總¶
　　涵華海露慈光長仰徳山雲又曰心鏡朗懸空色¶
　　相智燈長滿燭人天¶
普安殿前東為¶
宗鏡殿西為¶
聖果殿殿後石磴層躋為¶
善因殿(宫國朝/  史)¶
<pb:KR2k0036_WYG_026-13a>¶
　　(臣/)等謹按¶
善因殿内供梵銅佛像殿後即白塔也¶
永安寺墻之左縁山而升為振芳亭再升為慧日亭又¶
南穹碑二(宫國朝/  史)¶
　　(臣/)等謹按慧日亭碑一為順治八年建塔恭記文¶
　　一為雍正十一年重修恭記文今皆附録卷内¶
(順治八年建塔諸臣恭記碑文/皇上仁孝性成)　(恭惟/)¶
(天縱太平之主也親政以來拳拳以愛飬斯民為念是/以雨晹時若嵗稱大有)¶
<pb:KR2k0036_WYG_026-13b>¶
(天心眷頋此其明徵有西域喇嘛者欲以佛教隂贊/皇猷請立塔建寺夀國佑民奉)¶
(㫖果有益於國家生民朕何靳此數萬金錢為故不日/賜號為諾木汗建塔於西苑之髙阜處庀材鳩工)¶
(告成因而為之記/命臣等)¶
(雍正十一年重修碑文八白塔在/皇城西北隅創自順治  年辛夘)¶
(世祖章皇帝從喇嘛諾木汗所請而俾之駐錫結香諷/唄祝釐者也至雍正八年庚戌既經八十餘載我)¶
(皇上念兹塔之建實惟今寰宇乂安民物豐阜耕食作/世祖為民祈福之盛心)¶
(息浩蕩熈遊盖慈雲慧日廣大願力固亦有黙助焉爰/發帑金)¶
(命官修葺以嵗之十二月肇工凡用金錢五萬二千有/竒閲十一年七月告成飾其頽敝鮮其漫漶巋然寳刹)¶
<pb:KR2k0036_WYG_026-14a>¶
(更復舊規黄教緇流駢集交慶用以承豈獨増壮麗於/世祖創建之志而福庇兆民於無窮也)¶
(皇都以為耳目之觀哉因/敬記其嵗月而勒之於石)¶
永安寺之西山半有亭又西由山麓躡而上為¶
悦心殿(宫國朝/  史)¶
　　(臣/)等謹按永安寺西亭額曰蓬壺挹勝¶
悦心殿東室聨曰員嶠曉烟連碧漢曲池春雨念蒼生¶
　　又曰是處暢觀頗役目此間閟景足澄心西室額¶
　　曰静挹古香聨曰雲端曠奥軒疑畫樹杪髙低圃¶
<pb:KR2k0036_WYG_026-14b>¶
　　是懸¶
乾隆九年¶
御製悦心殿作　永安寺即明之瓊華島也順治年間¶
建白塔於此(俗又名/白塔寺)别殿構其旁顔曰悦心幾餘臨幸¶
即景成什　飛閣流丹切顥空登臨縱目興無窮北憑¶
太液平鋪鏡南接金鼇側飲虹冬已半時梅馥馥春将¶
逥處日融融摩娑艮嶽峯頭石(瓊華島金人取/宋艮嶽石為之)千古興¶
亡一覽中¶
<pb:KR2k0036_WYG_026-15a>¶
乾隆二十一年¶
御製悦心殿詩　納逺虚窗萬景羅往來清憩此為多¶
金仙露下清秋氣玉蝀風生太液波自是山林在廊廟¶
不妨黼芾入松蘿(是日御殿後即/於此更衣故云)問予底是心知悦晹¶
雨剛時蔚黍禾¶
乾隆二十二年¶
御製夏日悦心殿詩　綠樹重隂曉露濃崇基朶殿暑¶
安容視朝每厪勅㡬要(因視朝預/日進宫)駐輦偏懐修已恭瓊¶
<pb:KR2k0036_WYG_026-15b>¶
島罨圖峯崒嵂金鼇夾鏡水沄溶適來䇿騎城西路聊¶
合於斯悦為農¶
乾隆二十五年¶
御製冰床至悦心殿詩　筠冲錫宴有餘閒瓊島韶光¶
暖鏡間尙可翠鸞輕柁試徐過玉蝀一橋彎凍酥岸覺¶
㸔波漾春到物知聼雁還(是日聞/回雁聲)今日悦心真恰當牕¶
憑積素慰開顔¶
乾隆二十八年¶
<pb:KR2k0036_WYG_026-16a>¶
御製臘日悦心殿侍¶
皇太后膳即景得句　年年¶
慈豫奉嘉平更喜瓊華(島/名)雪始晴千里麥欣壅秋本幾¶
峯樹訝發春榮綵屏節事¶
遐齡祝鏡浦冰嬉例賞行(每嵗冬月陳冰嬉既因使/習衆藝亦欲藉以行賞也)此¶
日悦心真是悦然吾豈敢忘(去/聲)持盈¶
乾隆二十九年¶
御製臘日悦心殿侍¶
<pb:KR2k0036_WYG_026-16b>¶
皇太后膳疊去歳詩韻　髙低四寸雪鋪平萬嵗巒光¶
暎座晴(瓊華島元時/為萬嵗山)一例臘前霑愷澤(去嵗臘前一日/得雪今嵗臘前)¶
(二日/得雪)千林培後毓和榮(每逄雪後令歩軍收培樹根既/不虚瑞澤亦因以行賞邇年以)¶
(來率成/例矣)皚皚玉巘畫中列轆轆冰床鏡裏行今日¶
慈心真是悦¶
夀籌添擬海山盈¶
乾隆三十三年¶
御製悦心殿即事詩　乘興維舟復陟山(殿在永安寺/山之麓即元)¶
<pb:KR2k0036_WYG_026-17a>¶
(時萬嵗山/之故址)載臨朶殿翠微間春隂恰喜瓊華潤(明季瓊/島春隂)¶
(為燕山八景之一亦即此地見/春明夢餘録及日下舊聞諸書)細浪從披太液潺花木¶
且遲二月景詩書聊伴片時閒悦心漫道於斯悦遥繾¶
軍情那觧顔(時正籌征緬軍/務日夜問郵章)¶
乾隆三十四年¶
御製新正悦心殿詩　三冬頻望雪鮮有悦心時春澤¶
今真渥榖朝幸在兹(是日正月八/日為穀日)濃雲猶作勢集霰又¶
先期笑似老農矣何曽苖碩知¶
<pb:KR2k0036_WYG_026-17b>¶
又¶
御製悦心殿詩¶
南郊承祭罷北淀問¶
安旋(暢春園圓明圍俱在都城之北/俗名海淀而其中又自分南北)是處更衣慣輕輿¶
取路便露濃林似沐夏淺卉猶鮮攬景兹無暇心儀¶
愛日懸¶
又¶
御製悦心殿詩　玉塔聳崔巍瓊島圍羅列浸映太液¶
<pb:KR2k0036_WYG_026-18a>¶
光精神堪澡雪冕黼於焉換(御太和殿傳臚後/至此更衣視事)竹素於¶
焉設展卷恰虞書知人云則哲惟帝其難之得賢心庶¶
悦¶
乾隆三十五年¶
御製新正悦心殿詩　躍龍邸第炷香還路便因之到¶
瀆山(元之瀆山即明/季之瓊島也)樹態峯姿濯雪後屏南硯北伴㡬¶
閒三冬望澤心那悦一晌行春意始&KR0832;烟火皇都憑富¶
庶可能此象遍區寰¶
<pb:KR2k0036_WYG_026-18b>¶
又¶
御製由液池東岸遂至悦心殿漫題三首　液池祇是¶
一湖水明季相沿三海分好(去/聲)為張大娛人主仇士良¶
言夙所聞　淑清(院名在瀛/臺東北角)石逕出宫墻東岸夤縁二¶
里强瓊島春隂景正好遂登山殿攬烟光　山殿岧嶤¶
號悦心悦心得不易難諶祈農敕政先憂切卅五年初¶
勵至今¶
　　(臣/)等謹按¶
<pb:KR2k0036_WYG_026-19a>¶
悦心殿¶
御製詩謹繹有闗紀述事實者恭載卷内餘不備録¶
悦心殿後為¶
慶霄樓樓後有亭曰擷秀¶
悦心殿之東為¶
静憩軒(宫國朝/  史)¶
　　(臣/)等謹按¶
慶霄樓南向上下各七楹額曰雲木含秀聨曰得水之¶
<pb:KR2k0036_WYG_026-19b>¶
　　情盆魚有樂領山之趣拳石皆竒又曰延賞亭臺¶
　　皆入畫向陽景物又從新¶
静憩軒聨曰悦性適因静會心何必遐又曰暇當綈几¶
　　身聊憩景入紗疏意與存自永安寺門至此為塔¶
　　山南面之景¶
乾隆二十五年¶
御製慶霄樓即目詩堵波髙矗傑樓横伊字當前三¶
㸃成霄是眼華由景慶月如心印任虧盈且遲慧草緣¶
<pb:KR2k0036_WYG_026-20a>¶
階茁正喜唐花暎座榮繡户懸燈從未賞常言辜負此¶
稱名¶
　　(臣/)等謹按¶
慶霄樓¶
御製詩恭載首見之篇餘不備録¶
慶霄樓之西有延廊環抱山石間築室其中為一房山¶
由房内南間石巖蟠旋而下為蟠青室(宫國朝/  史)¶
　　(臣/)等謹按一房山聨曰好山一牕足佳景四時宜¶
<pb:KR2k0036_WYG_026-20b>¶
　　又曰翠霏峯四面青罨户千螺¶
乾隆二十三年¶
御製賦得一房山　架楹玲峯上歩磴嵌巖底夤縁陟¶
其巔仍在一房裏開牕眄羣嶺攢簇参席几秀色互暎¶
帶妙趣無彼此炙轂辨難窮轉物理若是¶
又¶
御製蟠青室詩　落落庭前千嵗松之而蟠屈儼青龍¶
荆凡閲盡元明世依舊参天翠色濃¶
<pb:KR2k0036_WYG_026-21a>¶
　　(臣/)等謹按一房山蟠青室¶
御製詩皆恭載首見之篇餘不備録¶
慶霄樓之西為揖山亭(宫國朝/  史)¶
乾隆二十五年¶
御製揖山亭詩　亭畔介昂藏博襃貌復蒼愛他好風¶
度不是擬元章　令人磬折者却自揖山亭可悟漆園¶
論主賔誰定形¶
　　(臣/)等謹按揖山亭¶
<pb:KR2k0036_WYG_026-21b>¶
御製詩恭載首見之篇餘不備録¶
悦心殿前循山西行有石橋為¶
琳光殿殿後為¶
甘露殿(宫國朝/  史)¶
　　(臣/)等謹按山西石橋南北坊楔各一南向曰涵秀¶
　　曰濯錦北向曰挹源曰艷雪渡橋有坊坊南向曰¶
　　芳渌曰舞藻北向曰静逰曰紉香¶
甘露殿額曰蓮界慈縁聨曰不二啟津梁同歸法海大¶
<pb:KR2k0036_WYG_026-22a>¶
　　千空色相自覔心珠¶
擷秀亭之西有亭南向曰妙鬘雲峯¶
甘露殿後有殿曰水精域(宫國朝/  史)¶
　　(臣/)等謹按水精域聨曰鎮留嵐氣閒庭貯時落鐘¶
　　聲下界聞¶
琳光殿之北延樓二十五間左右圍抱相合為¶
閲古樓(宫國朝/  史)¶
　　(臣/)等謹按¶
<pb:KR2k0036_WYG_026-22b>¶
閲古樓額為¶
皇上御題乾隆丁夘嵗以¶
内府所藏魏晉以下名人墨蹟鈎摹勒石¶
御定為三希堂法帖三十二卷既成嵌石樓壁中樓後¶
　　層有額曰翠湧虹流¶
乾隆十九年¶
御製閲古樓詩　三希堂法帖石刻既成作延樓於瓊¶
華島之西麓嵌石壁間用期貞固因名曰閲古而繫以¶
<pb:KR2k0036_WYG_026-23a>¶
詩　寳笈三希萃法珍好公天下壽貞珉樓飛四面開¶
屏障神聚千秋作主賓不雜嬴劉誇博廣畧存魏晉要¶
精真游絲燈影参元契大塊文章沆瀣津¶
乾隆二十五年¶
御製題閲古樓　壁勒千年字(壁問列嵌三希/堂石刻全部)架藏四¶
部書每因暇來憩欣與古相於翰墨潄芳潤雲烟幻卷¶
舒欲詢陸司馬所閲竟何如¶
乾隆三十四年¶
<pb:KR2k0036_WYG_026-23b>¶
御製閲古樓詩　借問延樓何以名(樓壁間嵌三/希堂法帖石)三希¶
古蹟聚精英閲人閲水徒悲歎欲笑吳中陸士衡¶
　　(臣/)等謹按¶
閲古樓¶
御製詩謹繹有闗紀述事實者恭載卷内餘不備録¶
閲古樓後楹平臨山池建石亭於上北為畝鑑室(朝國/  宫)¶
(史/)¶
　　(臣/)等謹按¶
<pb:KR2k0036_WYG_026-24a>¶
閲古樓後楹石亭恭懸¶
皇上御書額曰煙雲盡態畆鑒室聨曰天光水態披襟¶
　　袖岸芷汀蘭入畫圖左室聨曰山容空外秀波態¶
　　席前浮右室聨曰一泓水鏡呈當面滿魄冰輪映¶
　　舉頭後室聨曰鏡光呈朗照竽韻發清機皆¶
御書¶
御製古井記　白塔永安寺葢就瓊島故地而建所謂¶
廣寒殿玉虹金露之亭皆湮没不可考適有所營葺工¶
<pb:KR2k0036_WYG_026-24b>¶
人於山之西麓掘地得廢井一㼾甃木盤層累鱗裓尋¶
丈以深汋汋有水不瀱以眢巽下坎上合羲經義轆轤¶
綆汲可致山巔乃知輟耕録所稱引金水河於山後轉¶
機運㪺至山頂者舍近求逺妄也明矣不寜惟是所云¶
島土取自塞外者更妄也當時縱為厭勝或少取塞山¶
之土置此則有之矣豈有鑿掘輦致於數千里外以成¶
是山之理意者疏浚液池不能移土於逺即就近成此¶
島耳夫顯而易見者尚淆訛至此史氏之耳食影談任¶
<pb:KR2k0036_WYG_026-25a>¶
好惡而顛倒是非吁可咤哉井不可幕而杜牧闢之顧¶
謂廢井之無水者或致傷人今得之於堙埋土封中不¶
浚可汲導流助景事半功倍故樂從司工之請而存之¶
瓊華島始於金至元時改稱萬壽山或訛為萬嵗山兹¶
不具論惟是㼿㼣盤幹半千年物而人視之與今之木¶
若甎無以異若夫宣徳成化之瓷則人寳之其初豈離¶
土哉物之托質失尺寸而貴賤殊别與夫人之好惡逐¶
目役高下鮮定衡者吾以慨古澄照息其是非焉¶
<pb:KR2k0036_WYG_026-25b>¶
乾隆十九年¶
御製畝鑒室詩(有序/)　閲古樓之北樸室三楹周以歩¶
櫩後臨方塘引古井之水源源不竭視日下春明所載¶
自金水河轉機運㪺至山巔者事半功倍矣　方塘開¶
一畝樸室得三楣古井新成記春明昔費辭松頭浴月¶
影藻面漾風漪幽致今朝别當前冰鑒宜¶
　　(臣/)等謹按畝鑑室¶
御製詩恭載首見之篇餘不備録¶
<pb:KR2k0036_WYG_026-26a>¶
　　又按自¶
慶霄樓之西至此為塔山西面之景¶
　¶
　¶
　¶
　¶
　¶
　¶
<pb:KR2k0036_WYG_026-26b>¶
　¶
　¶
　¶
　¶
　¶
　¶
　¶
欽定日下舊聞考卷二十六¶
