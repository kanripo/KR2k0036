# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:23.224763
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷三十四
<pb:KR2k0036_WYG_034-1a>¶
欽定四庫全書¶
欽定日下舊聞考卷三十四¶
　　宫室(明二/)¶
原午門内居中向南者曰皇極門即奉天門也左曰𢎞¶
政門即東角門也考選鴻臚則在此焉右曰宣治門即¶
西角門也西向曰歸極門即右順門也東向曰會極門¶
即左順門也(蕪/史)¶
原奉天門常朝御座後内官持一小扇金黄絹包裹之¶
<pb:KR2k0036_WYG_034-1b>¶
聞之故老云非扇也其名卓影辟邪永樂間外國所進¶
(菽園/雜記)¶
補奉天門御朝上坐定内使捧香爐上刻山河之形寘¶
榻前奏云安定了(𢎞藝/録)¶
原常朝舊制每日御皇極門决事御座謂之金臺既升¶
座錦衣力士張五繖葢四圍扇自東西陛陞立座後左¶
右而内使一執葢陞立座上一執武備雜二扇立座後¶
正中武備之制一柄三刃而圈以鐵綫裹以黄羅袱如¶
<pb:KR2k0036_WYG_034-2a>¶
扇狀用則綫圈自落三刃出焉防不虞也(西垣/筆記)¶
原厯日之頒太袓定於九月之朔其後改於十一月之¶
朔分賜百官頒行天下繼又改十月朔是日御殿比於¶
大朝會一切士民拜於廷者例俱得賜(野獲/編)¶
(原倪元璐皇極門頒厯詩甲鳯闕□彤旭猊爐妝紫煙/六階齊度緯七政轉璣璿  厯龍躔改寅賓象魏懸明)¶
(時功在革資始義承乾黑帝威初試青皇位早傳周官/新月令甘氏舊星篇人繼羲和後書成蓂莢前庚先三)¶
(日戒貞下一元旋圖籙符垂赤干支徳應元興王惟省/歳太史又編年賜出黄星曜披看緑字鮮因知天厯數)¶
(如日起虞/淵  憶草)¶
<pb:KR2k0036_WYG_034-2b>¶
原皇極門外兩廡四十八間除曠八間實四十間東二¶
十間為實錄玉牒起居諸館及東閣會坐公揖在焉西¶
二十間上十間為諸王館下十間則會典諸館也定王¶
書堂在西第六間為讀書處第五間懸先師孔子畫像¶
四配侍側葢摹吳道子筆也及永王出閤因移定王第¶
四間而永王在第六間(慤/書)¶
原洪熙元年六月上聼政於西角門(仁宗/實錄)¶
原故事文武羣臣朝親王於奉天門東廊今之皇極門¶
<pb:KR2k0036_WYG_034-3a>¶
東也(東曹/筆疏)¶
原皇極門内居中向南者曰皇極殿即奉天殿也左向¶
西者曰文昭閣即文樓也右向東者曰武成閣即武樓¶
也殿之兩旁東曰中左門西曰中右門(蕪/史)¶
原奉天殿永樂十五年十一月建(明典/彚)¶
　　(臣/)等謹按明史永樂四年詔以明年建北京宫殿¶
　　八年七月至北京御奉天殿受朝賀十二年八月¶
　　至北京御奉天殿受朝賀則十五年之前已兩御¶
<pb:KR2k0036_WYG_034-3b>¶
　　北京之奉天殿矣葢明袓定大朝會正殿曰奉天¶
　　永樂時建都遂仍其名至是撤而新之殿制皆自¶
　　是年更定云¶
原北京奉天殿兩壁斗栱間繪真武神像(蓬&KR2264;/日録)¶
補永樂十八年三殿工畢上召漏刻博士胡&KR1977;卜之布¶
筭訖奏曰明年某月某日午時當燬上大怒囚之至期¶
獄卒報午過無火胡服毒死則午正三刻也殿果焚上¶
甚惜之(明卓/異記)¶
<pb:KR2k0036_WYG_034-4a>¶
原永樂十九年四月庚子奉天華葢謹身三殿災(明成袓/實録)¶
原正統五年三月建奉天華葢謹身三殿乾清坤寧二¶
宫初太宗皇帝營建宫闕尚多未備三殿成而復災以¶
奉天門為正朝至是修造之發現役工匠操練官軍七¶
萬人興工六年九月三殿兩宫成十月賜太監阮安僧¶
保金銀紵絲鈔都督同知沈清封修武伯工部尚書呉¶
中加少師太僕少卿馮春楊青俱升工部左侍郎(明英宗/實録)¶
　　(臣/)等謹按洪熙元年正月御奉天門受朝見明史¶
<pb:KR2k0036_WYG_034-4b>¶
　　夲紀¶
原嘉靖三十六年四月丙申雷雨大作戍刻火光驟起¶
由奉天殿延燒華葢謹身二殿文武樓奉天左順右順¶
及午門外左右廊盡燬(明世宗/實録)¶
原嘉靖三十六年四月十三日奉天等殿門災是日雷¶
雨大作火光驟起由正殿延燒至午門樓廊俱燼(湧幢/小品)¶
原四月二十七日奉御札先作朝門午樓八月二十七¶
日興工戊午八月三日大朝等門成奏告太廟(古和/稿)¶
<pb:KR2k0036_WYG_034-5a>¶
原三十七年重建奉天門成更名曰大朝門(明典/彚)¶
　　(臣/)等謹按嘉靖三十六年帝以殿名奉天非題扁¶
　　所宜用宜更定以答天庥明年重建奉天門更名¶
　　曰大朝門見明史輿服志¶
補嘉靖丁巳四月三殿二樓十五門俱災文武大臣會¶
議修建海鹽鄭公曉時協理戎政率營軍三萬人打掃¶
火焦鄭公白黄司禮磚瓦木石不必盡數發出如石全¶
者半者一尺以上者各另團圍就便堆積白玉石燒成¶
<pb:KR2k0036_WYG_034-5b>¶
石灰者亦另堆積磚瓦皆然不數日工部欲改修端門¶
外廊房為六科并各朝房午門以裏欲修補燒柱墻缺¶
又於謹身殿後乾清宫前隆宗景運二門中砌高墻一¶
道攔斷内外内監工部議從外運磚運灰運黄土調灰¶
一時起小車五千輌民間騷動公告黄司禮曰午門外¶
堆積舊磚石并石灰無數可盡與工部修端門外廊房¶
其在午門以内者可與内監修理柱空并砌乾清宫前¶
墻黄甚喜公又曰修砌必用黄土今工部起車五千輌¶
<pb:KR2k0036_WYG_034-6a>¶
一時不得集况長安兩門承天端門午門止可容車夫¶
出入再加車輌阻塞難行見今大工動作兩闕門外多¶
空地可穵黄土用郤命軍搬焦土填上用黄土葢三尺¶
豈不兩便黄曰善公曰午門以裏臺基壞石移出長安¶
兩門甚逺今厚載門修砌剥岸若命軍搬出右順門由¶
啓明門前下北甚近就以此石作剥岸填堵不須減工¶
部估料但省軍士勞力亦可黄又曰善公曰舊例火焦¶
木軍搬送琉璃黒窑二厰徃囘四十里今焦木皆長大¶
<pb:KR2k0036_WYG_034-6b>¶
不惟皇城諸門難出外面房稠路狹難行難轉况今災¶
變各門内臣小房非燬即拆壞必須修葢方可容身莫¶
若将焦木移出左右順門外東西寳善思善二門前後¶
并啓明長庚兩長街聽各内臣劈取焦皮作炭木心可¶
用者順便取去各修私房以皇城内物修皇城内房不¶
出皇城四門亦省財力黄又曰善(鄭端&KR0164;/年譜)¶
原己未十月十日三殿興工庚申四月二日上梁(古和/藁)¶
原四十一年九月三殿成改奉天殿曰皇極華葢殿為¶
<pb:KR2k0036_WYG_034-7a>¶
中極謹身殿為建極文樓曰文昭閣武樓曰武成閣左¶
順門曰會極右順門曰歸極奉天門曰皇極東角門曰¶
𢎞政西角門曰宣治詔曰人君建中建極乃叙疇錫福¶
之基臣民會極實欽若從乂之道持崇表正用迪訓行¶
(明世宗/實録)¶
　　(臣/)等謹按明之華葢殿即中極今建為¶
中和殿謹身殿即建極殿今建為¶
保和殿¶
<pb:KR2k0036_WYG_034-7b>¶
原三殿規制自宣徳間再建後諸将作皆莫省其舊而¶
匠官徐杲能以意料量比落成竟不失尺寸(明世廟/識餘録)¶
原萬厯二十五年六月戊寅歸極門火延燒皇極等殿¶
文昭武成二閣迴廊皆燼(明神宗/實録)¶
原天啓五年八月戊戌皇極殿&KR0390;金柱九月甲寅門工¶
成七年二月己亥迎建極殿金梁乙巳建極殿升梁五¶
月辛未命工部尚書薛鳳翔迎中極殿金梁分遣尚書¶
楊夢衮於神木厰孫杰於廣渠門崔呈秀於正陽門王¶
<pb:KR2k0036_WYG_034-8a>¶
之臣於大明門郭允厚於午門周應秋於皇極門行祭¶
告禮己邜中極殿升梁八月乙未中極殿建極殿挿劍¶
懸牌三殿開工自天啓五年二月二十三日起至七年¶
八月初二日報竣(明熹宗/實録)¶
(原沈徳符天啓宫詞賦萬方輻輳助雕甍觀闕巍峩壮/帝京趙鬼不須重誦  柏梁未燼建章營  清權堂集)¶
原京城皇極門且成而金柱明梁非圍尺極大者不中¶
時川貴採辦在在告困適通惠河道工部郎陸澹園以¶
天津至海兩岸平沙葭葦之地有厯朝大楠木漂沒者¶
<pb:KR2k0036_WYG_034-8b>¶
悉為搜發至一千有竒其中梁柱圍尺者一百五十有¶
七約省金錢二百餘萬(見只/編)¶
增萬歴四十三年八月庚戌重建三殿(眀史神/宗紀)¶
原皇極殿九間中為寳座座旁列鎮器座前為簾簾以¶
銅為絲黄繩繫之簾下為氊氊盡處設樂殿兩壁列大¶
龍橱八相傳中貯三代鼎彛櫉上皆大理石屏每遇正¶
旦冬至聖壽則御焉先一日尚寳司設寳案於座之東¶
鴻臚寺設表案於殿東中門外主客司設外藩貢方物¶
<pb:KR2k0036_WYG_034-9a>¶
案於丹陛左右欽天監設定時鼓於文樓上教坊司設¶
中和韶樂於殿内東西設大樂於皇極門内東西俱北¶
向至期錦衣衛陳鹵簿儀仗於丹陛丹墀東西設羽扇¶
於殿内東西陳車輅步輦於皇極門丹墀中道北向金¶
吾等衛列甲士軍仗於皇極門外午門外丹墀東西旗¶
手衛設金鼓於午門皇極門外御馬監設仗馬錦衣衛¶
設馴象於文武樓南東西相向欽天監設報時位於丹陛¶
之東鼔初嚴百官朝服班午門外鼔次嚴百官次第由¶
<pb:KR2k0036_WYG_034-9b>¶
左右掖門入詣丹墀序立鳴鞭捲簾鼔三嚴導駕官前¶
導尚寳司捧寳前行樂作奏飛龍引之曲上衮冕升座¶
外贊排班班齊鞠躬大樂作奏風雲會之曲再奏慶皇¶
都之樂三奏喜昇平之樂贊搢笏鞠躬舞蹈贊跪唱山¶
呼贊出笏俯伏四拜興禮畢鳴鞭奏賀聖明之樂駕興¶
尚寳司捧寳導駕官前導至中和殿駕還宫(春明夢/餘録)¶
原太袓初定大朝位正殿曰奉天殿門名亦如之其後¶
文皇營北京遂仍其名燬於火世宗更其名曰皇極而¶
<pb:KR2k0036_WYG_034-10a>¶
華葢殿則曰中極謹身殿曰建極葢取洪範之義議者¶
以為洪範更有六極字樣相同意義不美然上方親定¶
禮樂薄視百王少忤則獲罪無救正者至隆慶初元御¶
史張檟請改仍太袓舊號時高儀為大宗伯以為皇考¶
所定且遺詔中多所釐正獨不及殿名乞存之以表三¶
年無改之義遂不果易按太袓奉天二字實不可易袓¶
訓中云皇帝所執大圭上鏤奉天揚袓四字遇親王尊¶
行者必手秉此圭始受其拜以至臣下誥勅命中必首¶
<pb:KR2k0036_WYG_034-10b>¶
云奉天承運皇帝太宗繼之一切封拜功臣必曰奉天¶
靖難其次曰奉天翊衛奉天翊運至列聖所封者無論¶
為功勛為恩澤為文武亦必以奉天為號至今不改若¶
皇極建極本屬一義而中極尤為無出攷完顔氏上京¶
宫殿其正寝名乾元殿葢襲唐代舊號至天眷元年改¶
名皇極殿則先有稱之者矣(野獲/編)¶
(原劉效袓詩多元會初分庭燎光君王親御紫霞觴/不知五夜春  少白日猶聞爉炬香  念菴詩集)¶
原中左門之左小廂房有扁曰徳政殿崇禎十五年五¶
<pb:KR2k0036_WYG_034-11a>¶
月召諸臣入對及午賜宫餅各十五枚(慤/書)¶
原崇禎十五年八月上御朝畢登文昭閣閣在皇極殿¶
東上歩下閣御徳政殿召五閣臣言文昭閣兩旁可建¶
直房朕不時召對及講讀有疑問先生徃來亦便翌日¶
遂於閣左右各設直房(三朝/野史)¶
原皇極殿之北有滲金圓頂者曰中極殿即華盖殿也¶
再北曰建極殿即謹身殿也俱嘉靖四十一年重建工¶
完改名者也殿居中向後高踞三纒白玉石攔干之上¶
<pb:KR2k0036_WYG_034-11b>¶
者雲臺門也兩旁向後者東曰後左門西曰後右門即¶
雲臺左右門亦名曰平臺也凡朝對各臣等官或於平¶
臺即後左門也(蕪/史)¶
　　(臣/)等謹按明𢎞治十三年五月召大學士劉健李¶
　　東陽謝遷於平臺議京營将領見孝宗夲紀¶
原四川石砫女帥秦良玉帥師勤王召見賜綵幣羊酒¶
上製詩旌之曰蜀錦征袍手製成桃花馬上請長纓世¶
間不少竒男子誰肯沙場萬里行(崇禎/遺録)¶
<pb:KR2k0036_WYG_034-12a>¶
　　(臣/)等謹案崇禎三年永平四城失守良玉奉詔勤¶
　　王帝召見平臺賦四詩旌其功見明史夲傳¶
原崇禎十二年九月命大學士楊嗣昌以原官兼兵部¶
尚書督師討流㓂賜尚方劍宴於平臺後殿上手觴嗣¶
昌三爵賜以詩(國/𣙜)¶
原賜楊嗣昌詩云鹽梅今暫作干城上将威嚴細栁營¶
一掃㓂氛從此靖還期教養遂民生書用黄色金龍蠟¶
箋厚如指甲長四尺餘濶一尺六七寸字大二寸餘後¶
<pb:KR2k0036_WYG_034-12b>¶
一行署云賜督師輔臣嗣昌又一行署云崇禎十二年¶
九月前鈐御筆之章引首一寳上方中書一押大體似¶
明徳二字合成者鈐一表正萬邦之寳(籲天/録)¶
補崇禎丙子八月十六日上御平臺召諸臣入對入班¶
天氣晴明全無雨狀俄而黄沙蔽天風霆交發怒吼不¶
絶滂沱大雨雜以迷霧(召對/記)¶
原中極舊名華盖前即皇極後為建極崇禎辛巳四月¶
召對至𢎞政門則上已御殿即魚貫而入中左門循殿¶
<pb:KR2k0036_WYG_034-13a>¶
左垣高下可四十級到中極殿殿左右闢四大門上寳¶
座周圍刻金龍形金色璀璨御榻以黄綾衣之入分東¶
西班行禮召對畢上命賜宴坐内璫布席與宴者十三¶
人各一席酌用金蓮花杯杯高大如瓶圓可四寸下有¶
三小蒂承之傍有荷柄席各三十餘器席前各二花瓶¶
中揷蓮花光祿署官八人行酒袓制宴羣臣多在午門¶
外及文華門外惟郊祀慶成宴三品及學士在皇極殿¶
内而中極自國初賜宴親王外未有也至正統後坐禮¶
<pb:KR2k0036_WYG_034-13b>¶
乆廢今始行之(慤/書)¶
原後左門又北東則景運門也西則隆宗門也又西向¶
南者則仁徳門也隆宗門之南東向房一連名協恭¶
堂司禮監太監㸔文書之所也乾清門外左右金獅各¶
一入門丹陛直至乾清宫大殿左曰日精門右曰月華門¶
左小門曰龍光右小門曰鳳彩神宗御居西煖閣光廟¶
御居東暖閣先帝御居西煖閣今上御居東暖閣宫之¶
左端凝殿尚冠等近侍所司衮冕玉帶類貯此右懋勤¶
<pb:KR2k0036_WYG_034-14a>¶
殿先帝創造地炕恒臨御之(蕪/史)¶
原正徳九年正月乾清宫火上自即位以來每歳張燈¶
為樂庫貯黄白蠟不足復令所司買補之及是寧王宸¶
濠别為竒巧以獻遂令所遣人入宫懸挂皆附著柱壁¶
上復於宫庭中依簷設氊氁而貯火藥於中偶勿戒遂¶
延燒宫殿俱盡上猶往豹房省視囘顧光燄燭天戯謂¶
左右曰是好一棚大烟火也(明武宗/實録)¶
原正徳十六年十一月乾清宫成世宗自文華殿入居¶
<pb:KR2k0036_WYG_034-14b>¶
之四川道監察御史鄭夲公以上入居新宫上疏曰乾¶
清之為宫八年營搆一旦落成陛下踐&KR0840;之初適與期¶
會居安之日正思危之時也上嘉納之(明世宗/實録)¶
原萬厯二十四年丙申三月乾清坤寧災二十五年二¶
月重建(春明夢/餘録)¶
補乾清坤寧兩宫再建萬厯二十四年七月初十日開¶
工至二十六年七月十五日告成兩宫之外交泰殿煖¶
殿披房斜廊乾清日精月華景和隆福等門及圍廊房¶
<pb:KR2k0036_WYG_034-15a>¶
一百一十間并帶造神霄殿東裕庫芳玉軒通共用銀¶
七十二萬(冬官/紀事)¶
補乾清坤寧二宫告成需石陳設滇中以竒石四十櫝¶
分製佳名以進曰春雲出谷曰泰山喬嶽曰神龍雲雨¶
曰天地交泰各大五尺一寸曰玉韞山光大五尺曰河¶
洛獻瑞曰元嶂雲収曰江漢朝宗曰竒峯叠出曰海山¶
朝旭各大四尺一寸曰錦雲碧漢曰虹臨華渚曰雪溪¶
春水曰羣峯獻秀曰麟趾呈祥曰龍翔鳳舞各大四尺¶
<pb:KR2k0036_WYG_034-15b>¶
曰一碧萬頃曰雪巖春霽曰雲霞出海各大三尺曰萬¶
山春曉曰春山煙雨曰百川霖雨各大三尺五寸曰溪¶
山煙靄大三尺一寸曰壽山福海曰雲漢麗天各大三¶
尺六寸曰湖光山色曰函關紫氣曰春山煙雨曰卿雲¶
絢采曰雲霞出海各大三尺五分曰龍飛碧漢大四尺¶
八寸山水人物屏石八塊曰山川出雲大三尺九寸五¶
分曰煙波春曉大三尺四寸曰白雪春融大三尺三寸¶
曰雲龍出海曰槎汎斗牛各大尺五寸曰春雲出谷曰¶
<pb:KR2k0036_WYG_034-16a>¶
海宴河清曰振衣千仞各大一尺九寸時嵗己亥三月¶
也(泉南/雜志)¶
原嘉靖十四年秋乾清宫左右小殿成上命禮部尚書¶
夏言擬額殿東貯冕弁西藏書史言擬左曰端凝右曰¶
懋勤上悦曰卿所擬取端冕凝旒懋學勤政義甚善遣中¶
使賜言金幣(明典/彚)¶
　　(臣/)等謹按春明夢餘録日精門北曰端凝月華門¶
　　北曰懋勤今制¶
<pb:KR2k0036_WYG_034-16b>¶
端凝殿¶
懋勤殿¶
日精門¶
月華門俱仍舊名¶
原乾清宫丹陛下有老虎洞洞背為御街洞中甃石成¶
壁可通徃來帝嘗於月夕率内侍賭迷藏潜匿其内(天/啟)¶
(宫詞/注)¶
　　(臣/)等謹按宫前丹陛下洞道葢侍從之人藉以左¶
<pb:KR2k0036_WYG_034-17a>¶
　　右徃來者而明之末葉乃用為嬉娯之地其興居¶
　　無節政令不修甚矣國祚豈能久乎¶
(原陳悰詩旋石梁深處夜迷藏霧露□濛䕶月光/捉得御衣  放手名花飛出袖中香  天啓宫詞)¶
補楊大洪首倡移宫李選侍出居一號殿(黄忠端/説畧)¶
　　(臣/)等謹按明史楊漣傳載李選侍居乾清宫漣力¶
　　請移宫遂移居仁壽殿據此則一號殿即仁壽殿¶
　　之别名也¶
原崇禎元年書敬天法祖扁額命司禮監掌印太監髙¶
<pb:KR2k0036_WYG_034-17b>¶
時明懸乾清宫大殿兩楹書人心惟危道心惟㣲惟精惟¶
一允執厥中十六字(崇禎/遺録)¶
原西煖殿萬厯七年五月添額名肅雝殿至十一年四¶
月更𢎞徳殿東煖殿萬厯十一年閏二月添額𢎞徳殿¶
夲年四月更昭仁殿(明宫殿/額名)¶
　　(臣/)等謹按元大内東西煖閣為慈福明仁二殿明¶
　　初東為𢎞徳西為肅雝至萬厯十一年更名東暖¶
　　閣曰昭仁西暖閣為𢎞徳見明史輿服志¶
<pb:KR2k0036_WYG_034-18a>¶
夲朝因之¶
原萬厯七年四月輔臣張居正進肅雝殿箴上覧而納¶
之命書於御屏十一年四月大學士張四維等進昭仁¶
殿𢎞徳殿箴(明神宗/實録)¶
原乾清宫後披簷東思政軒西養徳齋崇禎五年四月¶
安扁中圓殿更交㤗殿嘉靖十四年七月添額(明宫殿/額名)¶
(補王錫爵思政軒箴萬惟皇睿聖光嗣丕基弗寧燕處/有儼若思厥思伊何  幾一日千里應違謀之几席惟)¶
(皇立政欽若昊天曰雨曰晹思其或愆惟皇立政憲於/烈袓是訓是行思繩厥武四海惸&KR0276;政是用康一夫不)¶
<pb:KR2k0036_WYG_034-18b>¶
(獲我視如傷殊方皮卉政是用輯一夫不戒作我蟊賊/萬方玉食思及鉏犂衮服在御思及杼機筐篚之恩用)¶
(思有式費出無經乃政之慝任思勿貳或蔽其聰去思/勿疑或撓其公言逆於耳思或為利言遜於心思或為)¶
(戾朝以出政則思其終紛更之戒畫一之從夕以修令/則思其始毋詢窽辭毋眩多指是之為思規萬世安天)¶
(命不易為君實難人亦有言日中則昃無疆惟休無疆/維恤思之思之鬼神通之户牖有箴瞽瞍誦之  王文)¶
(肅文/草)¶
原乾清宫之北曰交泰殿則皇后所居也有中門向後¶
恒閉而不開(蕪/史)¶
原暖閣在乾清宫之後凡九間中一間置床三張於房¶
<pb:KR2k0036_WYG_034-19a>¶
下即以天橋上左一間之下置床三張於上又以天橋¶
下左二間之下間置床三張於下又以天橋上左三間¶
之上間又置床三張於上又以天橋下左四間之下間¶
置床三張於下右四間亦如之天橋即人家樓梯也凡¶
九間有上有下上下共置床二十七張天子隨時居寝¶
制度殊異(宙/載)¶
原坤寧宫嘉靖十四年七月添額東露頂安徳齋崇禎¶
六年四月更貞徳齋西露頂養正軒崇禎七年八月安¶
<pb:KR2k0036_WYG_034-19b>¶
扁東披簷清暇居北圍廊游藝齋俱崇禎五年十月安¶
扁(明宫殿/額名)¶
増坤寧宫東披簷清暇居崇禎五年十月二十三日安¶
扁北圍廊逰藝齋同日安扁(春眀夢/餘録)¶
補思陵在游藝堂一日忽命中官問詞臣曰今市肆交¶
易止言買東西而不及南北何也詞臣猝無以對輔臣¶
周延儒曰南方火北方水昏暮叩人之門户求水火無¶
勿與者此不待交易故惟言買東西中官以其言入奏¶
<pb:KR2k0036_WYG_034-20a>¶
上善之(兎園/冊)¶
原廣運門更坤寧門嘉靖十四年七月添額(明宫殿/額名)¶
原坤寧宫左曰永祥門右曰増瑞門俱萬厯二十五年¶
二月添額(同/上)¶
　　(臣/)等謹按今制¶
永祥門¶
増瑞門俱仍舊名¶
原宫人有罪罰提鈴每夜自乾清門至日精門月華門¶
<pb:KR2k0036_WYG_034-20b>¶
仍還乾清宫前方止髙唱天下太平聲緩而長與鈴聲¶
相應(天啓宫/詞注)¶
原禁中歳除各宫門改易春聯及安放絹畫鍾馗神像¶
像以三尺長素木小屏装之綴銅環懸挂最為精雅(舊/京)¶
(遺/事)¶
原舊例宫中歳首不貼門神殿門外列綵装二状如傀¶
儡以木為之長與人等每嵗除則飾以冠笏與人無異¶
崇禎末綵装入夜輒走久之日未落即走内官不敢獨¶
<pb:KR2k0036_WYG_034-21a>¶
行見其來輒引避一老中貴言之(艮齋/筆記)¶
原過日精門之東曰崇仁門稍南曰内東裕庫曰𢎞孝¶
殿曰神霄殿日精門往北曰順徳左門(□/史)¶
原隆慶元年三月更名景雲殿曰𢎞孝殿(明穆宗/實録)¶
原𢎞孝神霄二殿奉安孝烈皇后孝恪皇太后萬厯三¶
年徙神位於肅皇帝室罷𢎞孝神霄之祀(春明夢/餘録)¶
　　(臣/)等謹按明世宗孝烈后隆慶時祀𢎞孝殿穆宗¶
　　母孝恪皇太后隆慶初祀神霄殿萬厯三年俱遷¶
<pb:KR2k0036_WYG_034-21b>¶
　　袝奉先殿二殿遂罷見明史禮志¶
原蒼震門恒閉遇掃雪則開(蕪/史)¶
原大内每雪後即於京營内撥三千名入内廷掃雪輪¶
番出入每嵗俱然亦有游閒年少代充其役以觀禁掖¶
宫殿者又南京舊制有揀花舍人額設五百名葢當年¶
供宗廟薦新及玉食糖䊗之用今廢久矣五百揀花三¶
千掃雪亦兩都佳話也(野獲/編)¶
原宫正司六尚局曰尚衣曰尚食曰尚功曰尚服曰尚¶
<pb:KR2k0036_WYG_034-22a>¶
寝曰尚宫皆在乾清宫之東(蕪/史)¶
原景仁宫初名長寧宫有惟和從善二亭延祺宫初名¶
長壽宫有集瑞亭永寧宫崇禎五年八月更承乾宫東¶
配殿曰貞順齋西配殿曰明徳堂俱崇禎七年八月安¶
扁(明宫殿/額名)¶
原田貴妃居承乾宫(玉堂/薈記)¶
原永和宫初名永安宫咸陽宫更鍾萃宫隆慶五年十¶
一月更前殿為興龍殿後殿為聖哲殿後有小院名龍¶
<pb:KR2k0036_WYG_034-22b>¶
徳齋景陽宫名長陽宫嘉靖十四年五月更名(明宫殿/額名)¶
原千嬰門之北並列者則乾東之房五所(蕪/史)¶
原過月華門之西曰遵義門向南者養心殿也向北則¶
司禮監掌印秉筆之直房袓制宫中膳房原在隆道閣¶
後魏忠賢移於怡神殿而以其房為直房養心殿之西¶
南曰祥寧宫宫前向北者曰無梁殿世廟煉丹藥之所¶
也月華門西南巋然者隆道閣也(同/上)¶
原嘉靖四十一年九月改乾清宫右小閣名曰道心旁¶
<pb:KR2k0036_WYG_034-23a>¶
左門曰仁蕩右門曰義平(明世宗/實録)¶
原隆慶四年二月命工部於道心閣精一堂臨保室舊¶
址重建閣曰隆道堂曰仁徳室曰忠義(明穆宗/實録)¶
原長樂宫更名毓徳宫萬厯四十四年十一月又更名¶
永壽宫未央宫更名啓祥宫(明宫殿/額名)¶
　　(臣/)等謹按萬厯十八年正月召見大學士申時行¶
　　等於毓徳宫見明史夲紀¶
補嘉靖十四年五月建啓祥宫侍講學士廖道南作頌¶
<pb:KR2k0036_WYG_034-23b>¶
以獻上優詔答之宫為獻皇帝誕降之地(嘉隆聞/見録)¶
原啓祥宫神廟自兩宫災後遂居於此(蕪/史)¶
　　(臣/)等謹按萬厯三十年召大學士沈一貫于啓祥¶
　　宫命罷礦税見明史夲紀¶
原嘉德右門南向為隆徳殿供三清元武諸神神廟時¶
災天啓七年重修(蕪/史)¶
原隆徳殿即元極寳殿隆慶元年更名崇禎六年更中¶
正殿左有容軒右無逸齋俱扁左配殿曰春仁右配殿¶
<pb:KR2k0036_WYG_034-24a>¶
曰秋義(明宫殿/額名)¶
　　(臣/)等謹按嘉靖十七年大享上帝於元極寳殿奉¶
　　睿宗配十八年二月祈穀於元極寳殿見明史夲¶
　　紀¶
原崇禎六年乾清宫隆徳殿所供神佛像盡移於朝天¶
宫大隆善寺(崇禎/遺録)¶
　　(臣/)等謹按明隆徳殿舊址今改建¶
中正殿雨花閣¶
<pb:KR2k0036_WYG_034-24b>¶
原隆徳殿西北曰英華殿以供西番佛像有菩提樹二¶
株(蕪/史)¶
原英華殿前菩提樹兩株六月開黄花秋深子落子不¶
從花結與花並發而附於葉之背瑩潤圓整可作佛珠¶
此樹為李太后所植太后上賓神廟上尊號曰九蓮菩¶
薩祀慈容於樹北之别殿(天啓宫/詞注)¶
補大内西北隅英華殿前有菩提二樹慈聖皇袓母手¶
植也髙二丈枝幹婆娑下垂着地盛夏開花作黄金色¶
<pb:KR2k0036_WYG_034-25a>¶
子不於花蔕生而綴於葉背秋深葉下飄颺永巷却葉¶
受子而念珠出焉其顆較南産差小而色黄且間分瓣¶
之綫界作白絲名曰多寳珠(菩提子/詩序)¶
　　(臣/)等謹按今¶
壽安宫之北為¶
英華殿亦供奉佛像之所庭中菩提樹¶
御製詩恭載¶
國朝宫室卷内¶
<pb:KR2k0036_WYG_034-25b>¶
原英華殿先名隆禧殿隆慶元年更名崇禎五年撤額¶
(明宫殿/額名)¶
原英華殿元旦供年飯素澆頭立春供素□餅春蠒卧¶
饅䬦元夕供果餡蠒兒四月八日供大不落夾二百對¶
小不落夾三百對五月五日供粽子四百枚冬至日供¶
素餛飩臘八日供粥料(光禄/寺志)¶
原嘉靖十四年五月更萬安宫曰翌坤宫長春宫曰永¶
寧宫壽昌宫曰儲秀宫壽安宫曰咸福宫咸熙宫曰咸¶
<pb:KR2k0036_WYG_034-26a>¶
安宫萬厯四十三年六月復更永寧宫曰長春宫(明宫殿/額名)¶
　　(臣/)等謹案明咸安宫舊址今在¶
壽康宫後乾隆辛未恭建¶
壽安宫詳見¶
國朝宫室¶
原袁貴妃居翊坤宫(玉堂/薈記)¶
原百子門之北並列者則乾西之房五所(蕪/史)¶
原出會極門之下曰佑國殿供元武像其東則内承運¶
<pb:KR2k0036_WYG_034-26b>¶
庫再東曰香庫稍北有石碑曰古今通集庫以貯古今¶
君臣畫像符券典籍歳六月六日曝之(同/上)¶
　　(臣/)等謹按佑國殿已廢其承運各庫在今内閣之¶
　　東古今通集庫似即今銀庫地石碑不可攷古今¶
　　帝王畫像今藏在¶
南薰殿詳見¶
國朝宫室¶
原會極門東向南者文華殿也有扁曰學二帝三王治¶
<pb:KR2k0036_WYG_034-27a>¶
天下大經大法者神廟御筆也繩愆糾謬者小臣杜詩¶
筆也有精一堂恭黙室九五齋殿之後曰玉食館西北¶
曰省愆居其底用木為通透之基高三尺餘下不令牆¶
壁至地四圍亦不與别處接凡遇災𤯝駕居此以示修¶
省殿之西曰崇夲門殿之後曰刻漏房銅壺滴漏在此¶
凡八刻水則交一時直殿監宿抱時辰牌赴乾清門裏¶
換之牌長尺餘石青地金字書曰某時途遇者必側立¶
譲行坐者必起立亦敬天時之義也(蕪/史)¶
<pb:KR2k0036_WYG_034-27b>¶
(原蔡羽詩天千門花栁轉楓宸百和香中過輦□/銀箭忽從  上落六宫仙子聼時辰  林屋集)¶
原正統三年五月書天下文武方面官姓名於文華殿¶
上諭行在吏部兵部臣曰庶官賢不肖難知使淑慝混¶
淆莫辨将孰與為善爾等朝夕在左右朕熟知之在外¶
者或知有未盡先朝嘗命書其姓名於武英殿南廊或¶
於奉天門西序以備觀覽爾等其書中都留守司各都¶
司布政司按察司姓名掲於文華殿候儒臣進講之暇¶
因以考其人之賢否而加黜陟焉(明英宗/實録)¶
<pb:KR2k0036_WYG_034-28a>¶
　　(臣/)等謹按明仁宗即位掲天下三司官姓名於奉¶
　　天門西序孝宗𢎞治元年疏文武大臣中外四品¶
　　以上官姓名掲文華殿壁見明史夲紀¶
補文華殿在奉天門之東比諸殿制稍減而特精雅用¶
緑色琉璃瓦左右為兩春坊上之便殿所常御者也今¶
用為經筵之所中設御座龍屏南向又設御案於御座¶
之東稍南設講案於御案之南稍東入殿中門當檻下¶
白石一方純潔可丈許擡講案官置案當其北二三尺¶
<pb:KR2k0036_WYG_034-28b>¶
地始稱講官拜起也殿中金鶴一雙東西相向立盤中¶
下有趺架飾以金朱以口銜香香黒色如細燭状外國¶
所貢也其下則以三山小銅屏風障金銅炭爐兩展書¶
官各立其下展書官悉從内閣題定兼用坊院每講四子¶
書展書官從東班出講經史展書官從西班出進詣御¶
案前跪出漚手香(漚手香名太醫院每/歳製此以分餽各官)展講章二太監¶
接手攤滿以金尺鎮定然後起至此則天顏真咫尺矣¶
凡進講衣冠帶履俱薰香退即以别篋貯之示不敢䙝¶
<pb:KR2k0036_WYG_034-29a>¶
也光祿寺設宴於左順門之北葢奉天門之東廡也依¶
品級序坐作一行俱面西珍羞良醖二署司賜宴惟經¶
筵最精腆例得帶從官堂吏及家僮輩擕囊榼以收餕¶
餘宴畢出至左順門之南分班北向叩頭謝恩而退(水南/翰記)¶
原天順八年始開經筵歲以二八月中旬始四十月下¶
旬止先期於文華殿設金鶴香爐於寳座之南左右各¶
一香爐之東南設御案講案各一案上置進講書鎮以¶
金尺至期知經筵官勲臣閣學講官暨九卿鴻臚錦衣¶
<pb:KR2k0036_WYG_034-29b>¶
指揮使及四品以上冩講章官俱繡金緋袍展書翰林¶
官與侍儀御史給事中俱青繡服大漢将軍二十人導¶
駕至左順門易冠帶仍執金𤓰侯伯則易金繡蟒衣綴¶
立文華門外宣入将軍負東西牆立(祝允明九朝野記/朝制選将軍直殿)¶
(所司有木架髙八尺選者立其身與之/齊擔五百觔甎行殿廷一匝為合格)諸臣行禮畢升¶
陛由殿東西門入序班舉御案進上前隨舉講案講官¶
出班立展書官二員出班對立講官行禮興東展書官¶
膝行詣御案展四子書講義講官進講畢退西展書官¶
<pb:KR2k0036_WYG_034-30a>¶
展經義儀亦如之講畢上諭官人喫酒飯各官承㫖出¶
拜丹陛下乃詣左順門讌以官序惟學士序鴻臚及四¶
品以上寫講章之官之右日講官凡四員日輪二員進¶
講講畢宴於文華門外西廡禁中謂之小經筵亦謂之¶
小講(瑣綴/錄)¶
補舊規經筵春講以二月十二日起五月初二日止秋¶
講以八月十二日起十月初二日止(明熹宗/實録)¶
補經筵初開講讀侍從官皆有白金文綺之賜史成進¶
<pb:KR2k0036_WYG_034-30b>¶
御亦進秩加賞書成以事故去則不霑恩數如先去不¶
效勞勩偶值書成則得霑恩數故有經筵頭修書尾之¶
諺(震澤/長語)¶
原經筵始開相傳每講畢命中官布金錢于地令講官¶
拾之以為恩典(立齋/閒録)¶
原經筵進講在文華前殿日講在殿後穿廊正字在後¶
殿東閣設一幄次又東一室乃上所游息處(穀城山/房筆麈)¶
原講殿中笵金為二鶴立于左右鶴頭各揷香二炷(費/文)¶
<pb:KR2k0036_WYG_034-31a>¶
(憲摘/稿)¶
補先是文華殿有孔子塑像帝欲從古易以木主靈寳¶
許荘敏公誥乃以所著道統書上之帝悦即撤以舊像¶
立皇帝王師八主南向周孔二主東西向且命公輔九¶
人瞻拜主前諭之曰朕奉先聖先師於此庶起敬慕以¶
遜志于學卿等其㒺朕棄仍賜茶以及禮神品物(戒菴/漫筆)¶
原文華殿東室奉伏羲神農軒轅堯舜禹湯文武九聖¶
南面周公孔子左右東西向歲春秋開講前一日皇帝¶
<pb:KR2k0036_WYG_034-31b>¶
皮弁服拜跪用羮酒果脯帛行奠告禮(春明夢/餘録)¶
原每日講日初出上到文華殿東房房中供羲農黄帝¶
堯舜禹湯文武九小龕于上左周公右孔子二龕上一¶
拜三叩頭中官贊禮是時門未啓閣臣講官立候月臺¶
上左闌干邊候上行禮畢轉後殿方開門上坐殿後川¶
堂司禮監打躬承㫖曰先生每來閣臣講官始分左右¶
魚貫而入近御案前一拜三叩頭不贊禮上坐平地僅¶
髙三寸葢略堂陛之嚴亦以便講官憑几也每讀書講¶
<pb:KR2k0036_WYG_034-32a>¶
書與上共一几几上只書一夲朝上講官凴几倒㸔手¶
執朱紅牙籖讀某句即以籖指講亦如之時左班中官¶
手執一小架架上有金錢自架左移右有聲以計遍數¶
(玉堂/紀實)¶
(原陸深經筵紀事詩學經筵開自袓宗朝按月奉旬第/二朝今上春秋偏好  三千年後見神堯  編排御覽)¶
(效精誠白夲高頭手寫成句讀分明圏㸃罷隔宵預進行/講官名  絲鞭聲肅退朝官名在經筵畧整冠一字班)¶
(先出隊中臣扶輦下金鑾氣金水河頭白玉橋上公寳/帶侍中貂逡巡小立瞻龍  左順門高御幄飄  文華)¶
(殿啓奉天東滴翠浮青映碧空譚藝講經頻設仗太平/天子坐當中  百官朝下殿門前仗馬雙牽七寳鞭黄)¶
<pb:KR2k0036_WYG_034-32b>¶
(道正中移歩輦侍臣班從赴經筵入龍池鳯掖藹朝暾/板轎初囘轉角門聼唱宮人来進  講章黙黙又重温)¶
(過殿陛森排劍㦸重金貂玉蟒䕶真龍司儀起案雙雙/  御榻前頭取次供  横經几子赭羅裙小對團龍簇)¶
(繡雲擡向御前安穏定黄金鎮尺兩邊分尺第三㕔協/兩坊官長跪拈書漚手攤幸對天顏剛咫  禮嚴不敢)¶
(舉頭㸔聲行出班東面照西臚聲高颺叩頭齊參差進/講並平  肩立輪著周書孟子題  兩行冠珮列金緋)¶
(供奉諸臣盡繡衣歩入殿門同罄折講官端拱靠南扉/  師保公孤儘上行元勲立近衮龍傍紅雲不動爐烟)¶
(細聼講虞書第幾章㫖金鶴飄香瑞靄濃寳□爐火擁/蟠龍未曽暫免經傳  不怕嚴寒報仲冬  緑琉璃殿)¶
(洞重門黼扆中陳擁至尊傳與大官供酒飯兩班文武/盡承恩  白玉闌干與案齊一行餚核盡朝西珍羞良)¶
(醖俱名品指㸃開囊囑小奚靣姿容沾醉縂仙桃黄閣/三公共六曹步出順門俱北  瞻天拜舞不辭勞  隔)¶
<pb:KR2k0036_WYG_034-33a>¶
(宿薫衣問夜閑齋心轉覺副心難不知言語功多少到/得君身保治安  齋辰服次聖躬勞淺澹垂衣寳座高)¶
(昨日御批傳帖下龍紋重整赭黄袍望朱衣司禮下東/班風細傳言縹緲間暫倚木天西面  聖皇親饗兩宫)¶
(還于儼山集筵進講紀述詩/原  慎行經)　(延英别殿倚平臺問道/)¶
(恭承步輦來講席平依丹地轉經筵近對御筵開凝旒長/□穆聞天語委佩從容列上台聖學方隆恩禮茂儒臣)¶
(此咏康哉集/榖城山房)¶
原文華殿有直殿中書擇能書者居之(春明夢/餘録)¶
原成祖遷都北平其宫殿牌額皆朱孔陽筆孔陽松江¶
人兼善畫(四友齋/叢説)¶
<pb:KR2k0036_WYG_034-33b>¶
原天順二年皇太子出閣讀書上召李賢謂曰東宫講¶
讀向在文華殿朕欲避居武英但早晩朝太后不便姑¶
以左廊居太子(明天順/日録)¶
原故事太子出閣設座于文華殿自嘉靖十五年改易¶
黄瓦仍為主上經筵之所(野獲/編)¶
(原朱國祚東朝即事立殿庭香靄接雲平一道爐函夾/陛行肅肅講臣齊鵠  金蓮影裏喚先生  介石齋集)¶
原文華殿孟夏祀竈孟冬祀井(光䘵/寺志)¶
補文華殿後扁慈聖太后書六行嵌以丹朱殿内圍屏¶
<pb:KR2k0036_WYG_034-34a>¶
畫輿地圖(嬴隱/集)¶
原文華殿後東室皇上齋居于此繪正心誠意字懸於¶
西璧繪敬一字掲之門左右楣設御榻東壁下有御屛¶
三曲䕶焉西室設新榻為齋宿所命工繪漢文止輦受¶
諫圖懸之左唐太宗納魏徵十思疏圖懸之右(桂洲/集)¶
原嘉靖十三年九月文華殿後九五齋恭黙室訖工命¶
輔臣以詩紀其事於是大學士張孚敬李時各為五言¶
律詩四章上之(明世宗/實録)¶
<pb:KR2k0036_WYG_034-34b>¶
　¶
　¶
　¶
　¶
　¶
　¶
　¶
欽定日下舊聞考卷三十四¶
#+PROPERTY: JUAN 卷三十四舉正
<pb:KR2k0036_WYG_034-35a>¶
欽定日下舊聞考卷三十四舉正¶
　三尺原書尺訛凡今改(嘉靖丁巳/四月條)¶
　親王尊行原書尊訛作導今改(太袓初定/大朝會條)¶
　賜楊嗣昌詩首二字今増改四字¶
　二署司原書司訛作名今改(文華殿在/奉天門條)¶
　李賢原書落李字今増(天順二年皇/太子出閣條)¶
　參居内外原書居訛作合今改(李國&KR1376;恭/黙室箴)¶
　¶
<pb:KR2k0036_WYG_034-35b>¶
　¶
　¶
　¶
　¶
　¶
　¶
　¶
欽定日下舊聞考卷三十四舉正¶
