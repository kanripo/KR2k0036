# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:25.914893
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百四十九
<pb:KR2k0036_WYG_149-1a>¶
欽定四庫全書¶
欽定日下舊聞考卷一百四十九¶
　　物産(一/)¶
　　(臣/)等謹按朱彞尊原書物産門雜敘衆物不分品¶
　　𩔖其中亦有未能該備者兹採摭記載及永樂大¶
　　典内之析津志元一統志北平圖經志書增其缺¶
　　軼並為條分品目首總𩔖次榖食次蔬蔌次花蘤¶
　　次果實次草木次藥物次牲畜次器用次珍寳次¶
<pb:KR2k0036_WYG_149-1b>¶
　　飛羽次走獸次水族次蟲豸為𩔖共十有四伏讀¶
聖祖仁皇帝御製詩文集並¶
皇上御製文集詩集¶
天章炳煥蹻跂花石之倫肖形畢備今繹有闗京師物¶
　　産及他書未經見者謹依次編載卷内¶
原幽州其利魚鹽其畜宜四擾其榖宜三種(周/禮)¶
原四擾馬牛羊豕三種黍稷稻(周禮鄭/康成注)¶
增龍門碣石北多馬牛羊㫋裘筋角(虫記貨/殖傳)¶
<pb:KR2k0036_WYG_149-2a>¶
原幽都之山上有元鳥元蛇元豹元虎元狐蓬尾(山海/經)¶
原燕有魚鹽棗栗之饒(史/記)¶
原幽州范陽貢綾檀州人蓡薊州鹿角膠(唐六/典)¶
原范陽郡土貢綾綿角弓人蓡栗密雲郡土貢人蓡麝¶
香漁陽土貢白膠(唐/書)¶
原幽州土産綿絹人蓡𤓰子貢范陽綾霸州土産絲綿¶
絹涿州土産綾薊州土産鹿角膠人蓡逺志白术檀州¶
土貢安東府人蓡又銀錫二穴密雲郡都管又有水精¶
<pb:KR2k0036_WYG_149-2b>¶
是寳出昌平縣(太平寰/宇記)¶
原霸州信安軍保定軍土貢各絹一十匹(九域/志)¶
　　朱彞尊原按范陽之綾貢于唐宋霸州亦産絲絹¶
　　元于涿州設錦局織染提舉司不知何時遂休其¶
　　蠶織也¶
原大興縣産金銀銅鐵藥産滑石半夏蒼术代赭石白¶
龍骨薄荷五味子白牽牛(金/史)¶
原順天府土産豐潤寳坻鹽遵化鐵宛平琉璃房山石¶
<pb:KR2k0036_WYG_149-3a>¶
炭又密雲出藁本香寳坻出銀魚遵化出綿梨宛平西¶
北齋堂村出畫眉石(明一/統志)¶
增順天府土産榖鹽棗栗梨桃杏李奈榛白櫻桃蔔萄¶
蘋婆果文官果松繖山藥菜𤓰子白膠芍藥煤石藁本¶
香琉璃角弓鷹鵽鳩黄鼠魚(一大清/  統志)¶
原京市都城舊日如勾欄衚衕何闉門家布前門橋陳¶
内官家首飾雙塔寺李家冠㡌東江米巷党家鞋大栅¶
欄宋家靴雙塔寺趙家薏酒順城門大街劉家冷淘麵¶
<pb:KR2k0036_WYG_149-3b>¶
本司院劉鶴家香帝王廟街刁家丸藥皆著名一時起¶
家鉅萬至抄手衚衕辛家專煮猪頭内而宫禁外而勲¶
戚皆知其名薊鎮將帥置走馬傳致亦見當時太平勝¶
㮣(菊隱/紀聞)¶
　　(臣/)等謹按以上係總𩔖¶
原房山縣有石窩稻色白粒觕味極香美以為飯雖盛¶
暑經數宿不餲(燕山/叢録)¶
原西山大石窩所收米最稱嘉美(潞水/客譚)¶
<pb:KR2k0036_WYG_149-4a>¶
增粱粟𩔖北方水土深厚窖地而藏可數十年不壊(周/禮)¶
(地官/注)¶
增北地燥冬多雪春少雨麥晝花薄皮多麪食之宜人¶
陳者更良(廣羣/芳譜)¶
增乾隆六年¶
御製麥詩　平疇膏雨足夏麥芃芃美良苗將秀時翠¶
浪翻數里朝䂀淡以暄珠露垂纍纍緩騎眄緑畦香風¶
扇餅餌祈年厪淵衷敬誌心中喜¶
<pb:KR2k0036_WYG_149-4b>¶
　　(臣/)等謹按咏麥¶
御製詩是為首見之篇謹編載卷内¶
增榖之品髙苗青(句/)詐張栁(句/)撑破倉(句/)䬣&KR2571;青(句/)鵞¶
兒黄(句/)紅鐲腦(句/)八稜(句/)鏩子(句/)皮包(句/)賈四(句/)狗見¶
愁(句/)餓殺狗(句/)白糙(句/)毛榖(句/)臨熟變(句/)狗蟲青(句/)奈¶
風鬬(句/)麻熟(析津/志)¶
增黍有赤黍黑黍黏者别名秫北方謂之黄米亦謂之¶
黄糯(爾雅/翼)¶
<pb:KR2k0036_WYG_149-5a>¶
增黍之品糯黍小黍秫黍(析津/志)¶
增稷冀北謂之䵖俗呼為糜(廣羣/芳譜)¶
增稻有秔有糯北方以為佳品北方地平惟澤土宜旱¶
稻種𩔖甚多(同/上)¶
增¶
聖祖御製御稻米文　豐澤園中有水田數區布玉田¶
榖種嵗至九月始刈穫豋場一日循行阡陌時方六月¶
下旬榖穗方穎忽見一科髙出衆稻之上實已堅好因¶
<pb:KR2k0036_WYG_149-5b>¶
收藏其種待來年驗其成熟之早否明嵗六月時此種¶
果先熟從此生生不己嵗取千百四十餘年以來内膳¶
所進皆此米也其米色微紅而粒長氣香而味腴以其¶
生自苑田故名御稻米一嵗兩種亦能成兩熟口外種¶
稻至白露以後數天不能成熟惟此種可以白露前收¶
割故山莊稻田所收每嵗避暑用之尚有贏餘曾頒給¶
其種與江浙督撫織造令民間種之聞兩省頗有此米¶
惜未廣也南方氣暖其熟必早于北地當夏秋之交麥¶
<pb:KR2k0036_WYG_149-6a>¶
禾不接得此早稻利民非小若更一嵗兩種則畆有倍¶
石之收將來盖藏漸可充實矣昔宋仁宗聞占城有早¶
熟稻遣使由福建而往以珍物易其禾種給江淮兩浙¶
即今南方所謂黑榖米也粒細而性硬又結實甚稀故¶
種者絶少今御稻不待逺求生於禁苑與古之雀銜天¶
雨者無異朕每飯時嘗願與天下羣黎共此嘉榖也¶
　　(臣/)等謹按榖實𩔖之有¶
御稻米始見於¶
<pb:KR2k0036_WYG_149-6b>¶
聖祖御製文集恭載卷内¶
增豆之品黑豆小豆菉豆白豆赤豆紅豆小豆豌豆板豆¶
羊眼豆十八豆(析津/志)¶
增蜀秫紅白二種俗呼髙糧在北方地不宜麥禾者乃¶
種此尤宜下地(農政/全書)¶
增糝子北地荒陂處種之苗葉似榖穗如粟穗而分數¶
岐碾米煮粥蒸食皆宜(廣羣/芳譜)¶
補東薔色青黑粒如葵子語曰貸我東薔償我白粱幽¶
<pb:KR2k0036_WYG_149-7a>¶
并皆有之(廣/志)¶
補范陽去都百里而逺土風宜麥與稻北齊皇建中平¶
州刺史嵇煜建議開督亢舊陂嵗收稻數十萬石北境¶
賴以周瞻此其驗也(烏臺/筆補)¶
補端拱二年六宅使何承矩請于順安砦西引易河築¶
堤為屯田既而河朔連年大水承矩又言宜因積潦蓄¶
為陂塘大作稻田以足食會滄州臨津令閩人黄懋上¶
書言河北州軍多陂塘引水溉田省功易就三五年間¶
<pb:KR2k0036_WYG_149-7b>¶
公私必大獲其利遂以承矩為制置河北沿邊屯田使¶
懋為大理寺丞充判官發諸州鎮兵一萬八千人給其¶
役于雄莫霸州平戌順安等軍興堰六百里置斗門引¶
淀水灌溉初年種稻值霜不成懋以晚稻九月熟河北¶
霜早而地氣遲江東早稻七月即熟取其種課令種之¶
是嵗八月稻熟初承矩建議沮之者頗衆既種稻不成¶
羣議愈甚至是承矩載稻穗數車遣吏送闕下議者乃¶
息而莞蒲蜃蛤之饒民賴其利(宋史食/貨志)¶
<pb:KR2k0036_WYG_149-8a>¶
　　朱昆田原按雄霸之間無處非水地最宜稻而北¶
　　人不好食稻每云食之病熱然都城百萬户糴太¶
　　倉稻米食者甚多未見其病安在習俗之不可移¶
　　乎使倣何黄之策行之誠足民之要術也¶
增乾隆六年¶
御製秧針詩　緑水盈疇逺若無新秧似挿莕公鬚翻¶
風貼貼疑鋪毬帶露瀼瀼欲貫珠翠頴透波光瀲灔青¶
鋒著雨意舒蘇勾芒奪得天孫巧刺出豐年一幅圖¶
<pb:KR2k0036_WYG_149-8b>¶
增乾隆五年¶
御製觀穫詩　白露湛郊原西成候己至緑野滿黄雲¶
紫莖垂絳穟銍艾兹其時錢鎛良具痔㡬餘臨别院農¶
務觀次第值此嵗云稔實感天所賜念予恤民艱常凜¶
祈年意積以三時憂今朝乃大慰¶
　　(臣/)等謹按秧針及¶
觀穫¶
御製諸詩是為首見之篇謹編載卷内¶
<pb:KR2k0036_WYG_149-9a>¶
増䴳䴹河濟稱小麥麵燕曰䴹麫(事物/紺珠)¶
增今市肆標曰重羅白麫漢束晳賦曰重羅之麫(留青/日札)¶
增宏仁橋旁列肆摶麪角之曰麻胡𩛿和炒米圖之曰¶
歡喜團(帝京景/物略)¶
增乾隆十年¶
御製碾䬯詩　餅餌香風到雕槃薦碾䬯不寧嘗野味¶
兼以憶窮簷秋近日無㡬芒抽雨未霑密雲空讀易愁¶
上兩眉尖¶
<pb:KR2k0036_WYG_149-9b>¶
增乾隆八年¶
御製榆餅詩　新榆小於錢為餅脆且丼導官羞時物¶
佐膳六珍叅偶啗有所思所思在閭閻鳩形鵠面人此¶
味猶難兼草根與樹皮辣舌充飢諳幸不問肉糜玉食¶
能無慚¶
　　(臣/)等謹按碾䬯榆餅皆他書所未有始見於¶
御製詩集恭載卷内¶
(原程敏政傅家麪食行雪傅家麪食天下工製法來自/東山東美如甘酥色瑩  一㓙入口心神融旁人未許)¶
<pb:KR2k0036_WYG_149-10a>¶
(窺炙釡素手每自開蒸籠候鯖尚食固多品此味或恐/無專功并洛人家亦精辦斂手未敢來爭雄主人官屬)¶
(司徒公好客往往尊罍同我雖北人本南産飢腸不受/餅餌充惟到君家不須勸大嚼頗懼冰盤空膝前新生)¶
(兩小童大者已解呼乃翁願君飣餖/常如豐待我醉攜雙袖中  篁墩集)¶
原燕山酒頗佳館宴所餉極醇厚名金瀾盖用金瀾水¶
以醸之者(北轅/録)¶
(補周麟之金瀾酒詩寒金瀾酒皓月委波光入牖冰臺/避暑壓瓊艘火坑敵  揮玉斗追歡長是秉燭㳺日髙)¶
(未放傳杯手生平飲血狐兔場醸麋為酒氊為裳猶存/故事設茶食金剛大鐲胡麻香五辛盈柈雁粉黒豈解)¶
(玉食羅雲漿南使來時北風冽冰山峩峩千里雪休嗟/北酒不醉人别有班觴下層闕或言此酒名金瀾金數)¶
<pb:KR2k0036_WYG_149-10b>¶
(欲盡天意闌醉魂未醒醆未覆會看骨肉爭相殘一雙/寳榼雲龍翥明日朝辭倒壺去只留餘&KR0377;酹昭臺帝鄉)¶
(自有薔薇露/  海陵集)¶
増御酒坊後墻有街曰長連又一街曰短連總曰廊下¶
家答應長隨多住此賣酒京師稱廊下内酒家相傳明¶
武宗曽遣宫人雜扮壚婦親貰酒歇宿即此(西河/詩話)¶
原薊州薏苡仁酒周氏第一成氏次之三屯營所造更¶
勝清冽秀羙有出色香味之表者(鳯洲/筆記)¶
補張能臣記天下酒名保定軍有知訓堂酒杏仁酒(曲/洧)¶
<pb:KR2k0036_WYG_149-11a>¶
(舊/聞)¶
補予憩燕京會同館有梁大使者先朝内侍官也入館¶
傳旨賜金瀾酒二缾銀魚牛魚二盤缾盤皆金銀為之¶
升龍交錯形製甚精古且并令留之古樂府曰月穆穆¶
以金波又曰洞庭秋月生湖心層波萬頃如鎔金金瀾¶
之名其取諸此乎銀魚長尺餘比南方者尤大牛魚出¶
混同江其大如牛或云可與牛同價故名又燕中暑月¶
於冰窖造御酒甚清冽使至嘗被賜女貞人多釀麋為¶
<pb:KR2k0036_WYG_149-11b>¶
酒盛饌以雁粉為貴以木柈貯之其瀋墨色以生葱蒜¶
韭之屬置于上又俗重茶食阿古達開國之初尤尚此¶
品若中州餅餌之𩔖多至數十種用大盤累釘髙數尺¶
所至供客賜宴亦用焉一種名金剛鐲最大(海陵/集)¶
增酒之屬蒲萄酒棗酒椹子酒(析津/志)¶
補衛侯以百花露名酒多至百種大内每需之(賴古/堂集)¶
補大都酒使司于葡萄酒三十分取一至元十年抽分¶
酒户白英十分取一為御史臺所察議得葡萄酒漿雖¶
<pb:KR2k0036_WYG_149-12a>¶
以酒為名其實不用米麯難同醖造别酒一體辦課仍¶
改正三十分取一(元典/章)¶
補大都之鹽于南北二城置局十有五處每局日賣十¶
引設賣鹽官二員以嵗一周為滿(元史食/貨志)¶
　　(臣/)等謹按以上榖食𩔖¶
増膏腴蔬蓏果實稻梁之類靡不畢出而桑柘麻麥羊¶
豕雉兎不問可知(大金/國志)¶
増亦有嘉蔬奇蔥豐本黄芽赤根天花石菌蕪菁芸薹¶
<pb:KR2k0036_WYG_149-12b>¶
葵茄薑堇萊菔頳於夏蓴水蘓脆於冬笋(明黄佐/北京賦)¶
增蔬百畦可當五帛相思桃李芳實雜遝(明王嘉謨/石甕記)¶
增乾隆六年¶
御製剪蔬詩　雨畦煙甲茁珠露垂闌干緑潤披微風¶
生意何翩翻圃師為剪摘聊復憑欄看翠浪應手折香¶
霏齒頰寒采采已盈筐適可供盤餐仍復留新穎用以¶
待滋蕃鄙事足會心髙吟興未闌¶
增乾隆二十一年¶
<pb:KR2k0036_WYG_149-13a>¶
御製菜花詩　黄萼裳裳緑葉稠千村欣卜榨新油愛¶
他生計資民用不是閑花野草流　宿雨初收羃野烟¶
金英千頃逺蔫綿㡬株紅杏低枝照大似蘇堤春曉天¶
　特清風味不妖芬韡熻光中驛路分連壠緑牟相映¶
處此黄雲先(去/聲)彼黄雲¶
　　(臣/)等謹按剪蔬及菜花¶
御製諸詩是為首見之篇謹編載卷内¶
原雞頭北燕謂之□(方/言)¶
<pb:KR2k0036_WYG_149-13b>¶
原天壇生龍鬚菜清明後都人以鬻于市其莖食之甚¶
脆(析津/日記)¶
原松繖産盤山土人目為紫蘑菇(盤山/志)¶
補京師無筍以蘆芽為筍按杜詩渚秀蘆筍短又云泥¶
筍苞初荻又云春飯兼苞蘆注苞蘆蘆筍也則唐時已¶
尚之(排悶/録)¶
補大房山有草葉初生類椿芽微有白毛上方山僧摘¶
以為蔬食之甚腴目為莿頭菜(奥室/記)¶
<pb:KR2k0036_WYG_149-14a>¶
增家園種蒔之蔬白菜莙薘蔓菁同蒿葫蘆蘿蔔王𤓰¶
茄天菁葵赤根青𤓰稍𤓰冬𤓰蒲筍葱韭蒜莧匏塔兒¶
葱茴茴葱(析津/志)¶
增京南北東西山土地所宜之蔬壯菜蕨菜解葱山韭¶
山薤黄連芽木蘭芽芍藥芽青虹芽洒花芽灰條紫團¶
參槐栁椿梨芽山藥沙參皮袴脚馬齒莧黄雀花摘蒜¶
刺榆紅七擊菜段木芽赤子兒芃科豆芽帶三(句/)絡英¶
磨菰英山石榆(句/)黄必苗(句/)養术苗(句/)鸎雀兒(句/)人杏¶
<pb:KR2k0036_WYG_149-14b>¶
(句/)山蔓菁春不老甘露白皮苦馬里(句/)沙芥地椒山葱¶
戲馬菜白菜(同/上)¶
原野蔬之品蒼耳子莠子稗草子芃蒿子金蕎麥黄臘¶
子紫蘇子仁杏子喬麥花葉海藻(同/上)¶
　　(臣/)等謹按析津志所載山野之蔬多係藥物以其¶
　　可葅聶作食故列入蔬類今仍之¶
增菌之屬茴茴葱髙麗菜苦茴菜爽頭(句/)磨菰(句/)懶頭¶
(句/)香蕈沙菌(析津/志)¶
<pb:KR2k0036_WYG_149-15a>¶
增白菜一名菘北方多入窖内不見風日長出苗葉皆¶
嫩黄色脆美無比謂之黄芽乃白菜别種(廣羣/芳譜)¶
增擘藍南方謂之芥藍葉可擘食故北方謂之擘藍葉¶
大於菘根大於芥臺苗大於白芥子大如蔓菁(同/上)¶
增苦益菜溝澗中多有之似野菊有浮毛三月間採之¶
黴乾亦佳(盤山/志)¶
增百合産盤山澗中秋冬劚之甘食可食(同/上)¶
增豆苗菜叢生似豆苗山家採食之作羮極鮮美(同/上)¶
<pb:KR2k0036_WYG_149-15b>¶
增菌木生者如芝草生者如盖土生者如釘土人總名¶
曰蘑茹惟凍黄天花延壽猴頭雞腿羊肚為最(通畿輔/  志)¶
增北人蘿蔔一種四名春曰破地錐夏曰夏生秋曰蘿¶
蔔冬曰土酥(農/書)¶
增莧有馬齒莧紅莧白莧北人呼荇乃莧音誤也(詢蒭/録)¶
增王𤓰出燕京者最佳種之火室中逼生花葉二月初¶
即結小實(學圃/餘蔬)¶
　　(臣/)等謹按以上蔬蓛類¶
<pb:KR2k0036_WYG_149-16a>¶
原牡丹近數曹亳北地則大房山僧多種之其色有夭¶
紅淺緑江南所無也(渌水亭/雜識)¶
增燕地苦寒江南羣芳不可易得即有擕種至者僅可¶
置盆盎中為几席玩其有進御者皆為火迫而發冒朝¶
夕之艷無經嵗計也(長安可/遊記)¶
増右安門外草橋唐時有萬福寺寺廢而橋存天啟間¶
建碧霞元君廟其北土近泉宜花居人以種花為業冬則¶
藴火暄之十月中旬牡丹已進御矣(帝京景/物略)¶
<pb:KR2k0036_WYG_149-16b>¶
増栽剔接治各有其法謂之弄花(陸游牡/丹譜)¶
增牡丹栽之法分之法接之法洗之法醫之法一如博¶
州洛下近有藤花而牡丹葉者曰髙麗牡丹(帝京景/物畧)¶
增乾隆十年¶
御製牡丹八韻　畹蕙還舒艷源桃早遜香不嫌遲好¶
節應為殿韶光妃子亭邊妬蜂兒蕋底忙標名偏許洛¶
極愛獨稱唐響識金鈴綴隂看錦幙張每當花綻朶常¶
值麥抽芒㡬度憂雲漢何曾命羽觴摧隤欄榭畔孤負¶
<pb:KR2k0036_WYG_149-17a>¶
衆芳王¶
增乾隆十一年¶
御製詠盆中温牡丹詩　纔破青韶未匝旬盆中爛漫¶
火催春女夷應不禁蕭寞故遣花王饋嵗新　　堂堂¶
鏤瓣葉娑娑好處惟應喚奈何爾許春光㢠廻照處文筵¶
重得晤東坡(東坡有和述古/冬日牡丹詩)月想丰姿霞想烘重簾不¶
畏妬花風韓湘縱是饒仙術枝上應無兩度紅¶
　　(臣/)等謹按牡丹並温牡丹¶
<pb:KR2k0036_WYG_149-17b>¶
御製詩是為首見之篇謹編載卷内¶
增花之品牡丹芍藥桃梅杏御黄子李林檎柰子頻婆¶
櫻桃石榴海棠荼䕷合歡花棗荷芡秋子御馬纓紫荆¶
石竹葵花金盞兒花山丹松丹木香薔薇刺薇粉團月¶
季紫菊金蓮雁傳書獅頭石竹長十八馬藺兒大花菊¶
(句/)樓子芍藥玉簮(析津/志)¶
補京師多海棠初以鐘鼓樓東張中貴宅二株為最嘉¶
隆間數左安門外韋公寺萬歴中又尚解中貴宅所植¶
<pb:KR2k0036_WYG_149-18a>¶
髙明區中允大相詩解家海棠帝苑邊開時車馬日喧¶
闐是也今舊本俱無存矣(隩/志)¶
增海棠上西府次銕梗次垂絲贋者木𤓰辨之以其葉¶
木𤓰花先葉海棠葉先花韋公慈仁二寺皆京師海棠¶
盛處(帝京景/物畧)¶
增丁香紫白二種(通畿輔/  志)¶
增乾隆二十六年¶
御製戲題紫白丁香詩　同是春園百結芳紫丁香遜¶
<pb:KR2k0036_WYG_149-18b>¶
白丁香(白者香紫者不/香故戲及之)山人衣好僧衣俗鄭谷清詞趣¶
獨長¶
　　(臣/)等謹按丁香花¶
御製詩是為首見之篇謹編載卷内¶
增紫薇北人呼為猴郎達樹謂其無皮猴不能捷也北¶
地其樹絶大有環數夫臂者(酉陽/雜俎)¶
補燕中榴花有千瓣白千瓣粉紅千瓣黄大紅者比他¶
處不同中心花瓣如起樓臺謂之重臺石榴(遵生/八箋)¶
<pb:KR2k0036_WYG_149-19a>¶
補玫瑰花有二種其一種色黄出燕中花稍小于紫玫¶
瑰(同/上)¶
　　朱昆田原按黄玫瑰京師目為刺梅者是也¶
補紂以紅藍花汁凝作燕脂以燕國所生故名(中華古/今注)¶
增燕支葉似薊花似蒲公英出西方土人以染名為燕¶
支中國人謂之紅藍以染粉為面色謂之燕支粉今人¶
以重絳為燕支非燕支所染也燕支花所染自為紅藍¶
爾舊謂赤白之間為紅即今所謂紅藍也(崔豹古/今注)¶
<pb:KR2k0036_WYG_149-19b>¶
補燕脂本燕國所出故名今人寫燕字加月甚有因旁¶
加月者失其本矣(余氏/辨林)¶
補荷包牡丹草本一名朝鮮牡丹花似僧鞵菊而深紫¶
色其以牡丹名者因其葉相𩔖也京師槐樹斜街慈仁¶
寺藥王廟花市恒有之(六街/花事)¶
增隆恩寺小軒蠟梅一株甚大江南亦不多得(燕都遊/覽志)¶
增六宅使何承矩議因陂澤之地瀦水為塞欲自相度¶
恐其謀泄日會僚佐泛船置酒賞蓼花作蓼花遊數十¶
<pb:KR2k0036_WYG_149-20a>¶
篇繪為圖(夢溪/筆談)¶
増乾隆六年¶
御製蓼花詩　臨水參差影摇風綽約樷霞光不爭爛¶
秋信與添紅疎景供幽覽分隂類轉蓬文鱗瀺灂處掩¶
映鏡波中¶
　　(臣/)等謹按蓼花¶
御製詩是為首見之篇謹編載卷内¶
補燕地苦寒惟草花異種最多江南委之水濱籬外者¶
<pb:KR2k0036_WYG_149-20b>¶
無不釀艷蒸芳鮮竒炫目至有不能辨名者(長安問/花記)¶
補豐臺種花人都中目為花兒匠每月初三十三二十¶
三日以車載雜花至槐樹斜街市之桃有白者梨有紅¶
者杏有千葉者索價恒浮十倍日昳則雖不得善價亦¶
售矣桃花白者見於詩人吟咏絶少紅梨則歐陽永叔¶
有詩所云紅梨千葉愛者誰白髪郎君心好竒是也楊¶
廷秀杏花詩于中更有紅千葉且道化工竒不竒斯亦¶
上苑之異種矣聞百花陀所産更異雙厓一澗下上皆¶
<pb:KR2k0036_WYG_149-21a>¶
花村民多有不知其名者惜無荷擔者載之入市也(六街/花事)¶
增乾隆五年¶
御製雨中看紅梨詩　只道宜晴雨亦宜偏親詩客露¶
丰姿暫遊洛浦將飛際小浴温泉未起時濃抹㡬畨因¶
洗淨淡粧無力倩誰持天公應惜胭脂褪故把珠簾四¶
面垂¶
　　(臣/)等謹按紅梨¶
御製詩是為首見之篇謹編載卷内¶
<pb:KR2k0036_WYG_149-21b>¶
增京師左安門外十里曰草橋居人以花為業都人賣¶
花擔每辰千百散入都門入春而梅而山茶而水仙而¶
探春中春而桃李而海棠而丁香春老而牡丹而芍藥¶
而孿枝入夏榴花外皆草花花備五色者蜀葵鶯粟鳳¶
仙三色者雞冠二色者玉簮一色者十姊妹烏斯菊望¶
江南秋花耐秋者紅白蓼不耐秋者木槿金錢耐秋不¶
耐霜者秋海棠木槿南種也最少菊北種也最繁種菊¶
之法自春徂夏辛苦過農事菊善病菊虎類多於螟螣¶
<pb:KR2k0036_WYG_149-22a>¶
賊蟊圃人廢晨昏者半嵗而終嵗衣食焉(帝京景/物畧)¶
增京師粥花者以豐臺芍藥為最南中所産惟梅桂建¶
蘭茉莉栀子之屬近日亦有佛桑榕樹榕在閩廣其大¶
有䕃一畆者今乃小株僅供盆盎之玩佛桑重臺者永¶
昌名花見萟林伐山(香祖/筆記)¶
增析津日記云京師豐臺芍藥連畦接畛荷擔市者日¶
萬餘謹按北地芍藥之美勝于江南不特豐臺所産也¶
(涿州/志)¶
<pb:KR2k0036_WYG_149-22b>¶
增今京師臘月即賣牡丹梅花緋桃探春諸花皆貯暖¶
室以火烘之所謂堂花又名唐花是也按漢書召信臣¶
傳信臣為少府大官園種冬生葱韭茹覆以屋廡晝夜¶
燃藴火待温氣乃生唐人詩内園分得温湯水二月中¶
旬已進𤓰蓋漢唐以來皆然(居易/録)¶
增乾隆二十四年¶
御製戲詠唐花詩　㸐煴嫋嫋萬芳新巧奪天工火廹¶
春設使言行信臣傳憐他失業賣花人¶
<pb:KR2k0036_WYG_149-23a>¶
　　(臣/)等謹按唐花¶
御製詩是為首見之篇謹編載卷内¶
增¶
聖祖御製西苑芙蕖賦　惟澤芝誌於爾雅䓿萏詠於¶
風詩繄金塘之麗草允栁沼之朱儀夫其的爍輕沙翩¶
蹮清瀨玉節蟠根翠羽襞盖縷黄作鬚跗紫成蔕䕃太¶
液之漣漪蕩昆明之霧靄爾乃幽房晨折芳葩夜舒前¶
迎丹殿後匝瑶除髙披直道斜嬝周廬萋萋川碧淼淼¶
<pb:KR2k0036_WYG_149-23b>¶
天虛光留錦鶩隂唼文魚葉漾珠而錯落影翻月而軒¶
渠若夫黛罨如烟華濃似綺藻采横洲霱雲被沚或雪¶
沁瓊英螺含碧蘤桃倩紅&KR1929;菊分金蕊競秀揚輝爛兮¶
出水如仰如俯似低復昻亭亭交倚田田並將宛若瑶¶
林之四映矯如朱鷺之載翔至于萍合橋痕蒲牽波縠¶
溪静禽喧臺髙樹複梅雨滴而浮馨麥飇扇而散馥氤¶
氲於講席之書郁烈乎侍臣之服間命沙棠之楫駕芙¶
蓉之舟似搴華峯之種無待汾水之謳宴羣工于在鎬¶
<pb:KR2k0036_WYG_149-24a>¶
聊悦豫以凝庥盖其擢素挺生拔泥不滓外直中通花¶
榮實旨潔比髙人清同君子是以廬山則淵明屆焉濂¶
溪則惇頤樂只余願賢士之釋荷裳乃睠幽姿而不自¶
己¶
增¶
聖祖御製千葉蓮詩　禁苑初秋玉殿涼緑荷輕瀨遞¶
清啇千英水面重重艷㡬度風前柄柄香宫女移船摇¶
紺葉近臣載筆詠紅芳定心坐對西山静不管穠纎映¶
<pb:KR2k0036_WYG_149-24b>¶
夕陽¶
增乾隆六年¶
御製晩荷曲　金風披拂太液池池中芰荷疑先知殘¶
芳亞波紛錯落餘香猶逐雙鳬飛雙鳬飛下平湖淨翺翔¶
似戀明妝靚翠盖饒擎露顆多紅葩却讓霞光映我來池¶
上弄秋水南華妙意差堪擬何必對景惜韶光山華陸葉¶
俱如此¶
增又¶
<pb:KR2k0036_WYG_149-25a>¶
御製夾竹桃詩　竹比丰標桃比芳因風只少透帷香¶
河陽縣裏元都觀髣髴劉郎會阮郎¶
增又¶
御製栀子花詩　暑雨初晴處薰風細度時麝蘭輸馥¶
郁氷玉想丰姿影向疎間好香因静裏知依稀&KR1431;破蕾¶
壓雪一枝枝¶
增乾隆八年¶
御製紫藤詩　紫藤花發淺復深滿院清和一樹隂儘¶
<pb:KR2k0036_WYG_149-25b>¶
饒裊裊嫏嬛態安識堂堂松栢心¶
增乾隆十一年¶
御製早桂詩　玉華古名寺育桂特標竒乳竇淙細泉¶
蟠根於以滋偶來雲外賞乍睹月中姿蘢葱密葉間開¶
此三兩枝垂粟尚未丹含韻偏葳蕤山風過寺墻冷芬¶
殊可披不辨六月杪恰如仲秋時地靈奪天工神妙乃¶
若斯指似江南人為我别然疑¶
增又¶
<pb:KR2k0036_WYG_149-26a>¶
御製晩香玉詩　西域傳來貴似金緐滋簇簇滿墻隂¶
晚紉騷客幽蘭珮間掠佳人白玉簮名狀標題應入疏¶
畫圖省識尚沈吟尋常悟得香中諦是卉皆成薝蔔林¶
增乾隆十二年¶
御製金錢花詩　可校還勝都内買笑應過沈郎設遇¶
清談夷甫許教阿堵繞床¶
增乾隆二十年¶
御製老少年詩　是葉皆花錦十様階前石畔擅風流¶
<pb:KR2k0036_WYG_149-26b>¶
叢間接取瀼瀼露飲硯摛毫字字秋　竹扶秋色過牆¶
來(花譜以長竹扶/之可以過牆)朔氣嚴霜且漫摧指示老人渾似此¶
逄塲何處不顔開　秋思迎人韻颯風煇煇不待雁來¶
紅(是花一名/雁來紅)淮南門者如嫌老色似桃花是八公¶
　　(臣/)等謹按花蘤類¶
聖祖御製詩並¶
皇上御製諸詩有原書及增採諸書所無而於京師物¶
　　産攸闗者並於卷内恭載首見之篇¶
<pb:KR2k0036_WYG_149-27a>¶
　　又按以上花蘤類¶
增¶
聖祖御製文集　櫻額樹叢生果形如野蔔萄而稍小¶
味甘澁性温補脾古北口外亦有之山莊之千秋島遍¶
植此種每當夏日則纍纍綴枝逰觀其下殊堪娯目不¶
獨秋實之可採也¶
增¶
聖祖御製文集　近得哈密各種葡萄植於苑籞中結¶
<pb:KR2k0036_WYG_149-27b>¶
實有白者緑者長如馬乳者又一種大蒲萄中間有小¶
者名公領孫又一種小者名瑣瑣葡萄種𩔖雖殊食皆¶
甘美移植南方便失本味大約其性於北方沙石水土¶
相宜¶
增¶
聖祖御製文集　倒弔果俗名弔搭果形似山梨而小¶
體微長味酢肉多沙長&KR0926;花實皆下垂故名性暖健脾¶
消食樹枝葉俱如梨今遵化沿邊多有之¶
<pb:KR2k0036_WYG_149-28a>¶
　　(臣/)等謹按櫻額樹哈密蒲桃倒弔果皆他書所未¶
　　見始見於¶
聖祖御製文集恭載果木𩔖之前¶
増南有碣石鴈門之饒北有棗栗之利民雖不田作而¶
棗栗之實足食於民矣此所謂天府也(戰國/策)¶
增蓊蔚薆薱蓏果成隂崇桃蕡實乃玉乃金花紅青翠¶
香水黒琴朱櫻素柰若榴丹椹虎刺班於榅桲蘋菠楙¶
於來禽(明黄佐/北京賦)¶
<pb:KR2k0036_WYG_149-28b>¶
增果之品葡萄頻婆桃栗𤓰胡桃香水梨大梨榛棗山¶
桃山杏(析津/志)¶
增北山大棗味有殊既可益氣又安軀(神異/經)¶
增燕秦千樹栗其人與千户侯等(史/記)¶
原密雲産棗小者佳(宻雲/縣志)¶
(原黄淳耀賣棗兒行南燕山棗樹深棗生纂纂懸赤心/懸赤心人不喜謂言  方棗如𤓰仙種傳來勝于此市)¶
(兒狡猾生大貪即將北棗呼為南&KR2030;皮脱核開生面北/人得棗皆稱善賣棗兒謂言爾黠爾更癡安得終身挾)¶
(詐不使旁人/知  陶菴集)¶
<pb:KR2k0036_WYG_149-29a>¶
原遼於南京置栗園司蕭罕嘉努為右通造典南京栗¶
園是也元昌平縣亦有栗園薩里傳戰于昌平栗園殺¶
二人是也蘇秦謂燕民雖不耕作而足於棗栗唐時范¶
陽以為土貢今燕京市肆及秋則以餳拌雜石子爆之¶
栗比南中差小而味頗甘以御栗名不以大為貴也(析/津)¶
(日/記)¶
原左太沖魏都賦信都之棗固安之栗注云故安屬范¶
陽出御栗按水經注云汝南有栗園其栗殊小不並固¶
<pb:KR2k0036_WYG_149-29b>¶
安之實矣(名勝/志)¶
原固安之栗天下稱之為御栗因有栗園(括地/志)¶
原五方皆有栗惟漁陽范陽栗甜美味長他方者悉不¶
及也(詩草木鳥/獸蟲魚疏)¶
原栗園在固安縣界北魏孝昌三年上谷賊杜洛周遣¶
其黨曹紇真掠薊南幽州刺史常景遣將于榮擊破之¶
於栗園是也(方輿/紀要)¶
補王逸荔支賦云北燕薦朔濱之巨栗庾肩吾謝東宫¶
<pb:KR2k0036_WYG_149-30a>¶
栗啟云未若北燕巨實用奪榮枯似乎栗以大為貴然¶
燕人之論殊不爾也(詠歸/録)¶
增乾隆八年¶
御製食栗詩　小熟大者生大熟小者焦大小得均熟¶
所恃火候調堆盤陳玉几獻嵗同春椒何須學髙士圍爐¶
芋魁燒¶
　　(臣/)等謹按食栗¶
御製詩是為首見之篇謹編載卷内¶
<pb:KR2k0036_WYG_149-30b>¶
原榛出北山黄花鎮者良(昌平/州志)¶
增過仰山村山多梨樹秋深紅葉如燒(燕山/紀逰)¶
　　(臣/)等謹按朱彛尊原書有湛然居士集二條述遵¶
　　化棉梨事遵化今别為州不𨽻順天府謹移附遵¶
　　化卷末¶
增房山車營嶺環十數里峯頭澗底皆是杏林又東一¶
小嶺樹尤竒古髙者三丈低者丈餘狀如垂栁繁花綴¶
之(北逰/紀方)¶
<pb:KR2k0036_WYG_149-31a>¶
(補馬祖常謝杏子詩是杏子黄金色筠籠出/薊邱味甘醒午寢可  督詩郵  石田集)¶
原白櫻桃生京師西山中微酸不及朱櫻之甘碩也(因/樹)¶
(屋書/影)¶
原慕容雋觀兵近郊見甘棠于道周從者不識雋曰此¶
詩所謂甘棠甘者味之主也木者春之行也五德屬仁¶
五行主土春以施生味以養物色又赤者將有赫赫之¶
慶于中土吾謂國家之盛此其徴也傳曰升髙能賦可¶
以為大夫羣司亦各書其志吾將覽焉於是内外臣僚¶
<pb:KR2k0036_WYG_149-31b>¶
並上甘棠頌(十六國/春秋)¶
原燕地蘋婆果味雖平淡夜置枕邊微有香氣佛書所¶
謂蘋婆華言相思也(采蘭/雜志)¶
(原曾棨詩杏異果曾因釋老知喜看嘉實出京師芳腴/絶勝仙林  甘脆全過大谷梨炎帝遺書慙未録長卿)¶
(多病獨相宜由來南土無人集/識那得靈根此處移  巢睫)¶
　　朱彛尊原按詩蔽芾甘棠毛公傳甘棠杜也鄭康¶
　　成注北人謂之杜梨南人謂之棠梨爾雅杜赤棠¶
　　郭璞曰今之杜梨也樊光曰赤者為杜白者為棠¶
<pb:KR2k0036_WYG_149-32a>¶
　　陸璣曰赤棠與白杜同但子有赤白美惡子白色¶
　　為白棠甘棠也少酢滑美赤棠子澁而酢無味通¶
　　志甘棠謂之棠梨又有沙棠廣志云如棠味如李¶
　　無核竊疑今之蘋婆果即詩所云甘棠而俗呼沙¶
　　果即沙棠呼檳子者乃赤棠也其曰棠梨者以花¶
　　似棠實似梨合而稱之爾¶
增葡萄北方天寒初冬草褁埋地尺餘春分後取出數¶
日架起子生去繁葉使霑風露則結子肥大(廣羣/芳譜)¶
<pb:KR2k0036_WYG_149-32b>¶
增綿而沙者曰沙果又秋子似沙果而小土人多曝為¶
乾(畿輔/舊志)¶
増木饅頭京師亦有之謂之無花果(倦遊/錄)¶
增芡在京師産者形如刺蝟而有粳糯糯而大者味勝¶
杭産(學圃/雜疏)¶
增乾隆七年¶
御製題白石榴二首　盡把緗囊換絳囊臨風薄粉試¶
梳妝相逄似在瑶臺夜不辨花光與月光　一種風流¶
<pb:KR2k0036_WYG_149-33a>¶
澹處宜檻牕清絶晚涼時東山少傅今猶在羽扇輪巾¶
看著碁¶
　　(臣/)等謹按果實類¶
御製詩有原書及增採諸書所無而於京師物産攸闗¶
　　者卷内恭載首見之篇¶
　　又按以上果實𩔖¶
　¶
　¶
<pb:KR2k0036_WYG_149-33b>¶
　¶
　¶
　¶
　¶
　¶
　¶
　¶
欽定日下舊聞考卷一百四十九¶
