# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:25.759436
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百四十二
<pb:KR2k0036_WYG_142-1a>¶
欽定四庫全書¶
欽定日下舊聞考卷一百四十二¶
　　京畿(平谷縣/)¶
原平谷縣在薊州城西北八十里(明一/統志)¶
　　(臣/)等謹按平谷縣元明俱屬薊州¶
本朝始改𨽻順天府又考縣志稱在薊州城西北九十¶
　　里與今驛路相符舊志誤¶
増平谷縣在順天府東北一百五十里東西距四十五¶
<pb:KR2k0036_WYG_142-1b>¶
里南北距五十里東至薊州界三十里西至三河縣界¶
十五里南至三河縣界二十五里北至宻雲縣界二十¶
五里東南至薊州界六十里西南至香河縣治九十里¶
東北至薊州界四十里西北至宻雲縣治九十里(清大/  一)¶
(統/志)¶
原漢置平谷縣屬漁陽郡在今通州北晉廢今縣本唐¶
漁陽縣之大王鎮(方輿/紀要)¶
増漢置平谷縣屬漁陽郡晉初省後復置後魏太平真¶
<pb:KR2k0036_WYG_142-2a>¶
君七年省入潞縣後改入漁陽縣(一大清/  統志)¶
原平谷金大定二十七年以漁陽縣大王鎮陞(金/史)¶
　　(臣/)等謹按金史地理志作平峪問竒集云峪讀如¶
　　裕平谷縣名¶
原元至元三年并入漁陽縣十三年復置縣屬薊州明¶
因之(清𩔖天文/分野之書)¶
　　(臣/)等謹按元史作至元二年¶
原縣治在東街洪武初建(平谷/縣志)¶
<pb:KR2k0036_WYG_142-2b>¶
原平谷縣治舊無城永樂二年營州中屯衛自塞北徙¶
入安置平谷縣城始建焉是時草創未甃以磗成化丁¶
亥始以磚石包砌髙二丈五尺兵部尚書淳安商輅作¶
記嘉靖壬子重修河南按察副使邑人王鏜作記嘉靖¶
癸亥撤舊城而新之増崇五尺四門各建以樓東曰挹¶
盤西曰拱辰南曰迎泃北曰威逺翰林院編修蒲坂張¶
四維作記(同/上)¶
増隆慶二年濬濠池比舊深丈餘濶半之東西二門添¶
<pb:KR2k0036_WYG_142-3a>¶
置弔橋(同/上)¶
増平谷縣城周三里門四濠廣二丈(一大清/  統志)¶
　　(臣/)等謹按平谷縣城於乾隆三十三年興修至三¶
　　十六年告竣¶
増乾隆三十四年¶
御製平谷道中作　背指岡巒谷就平烟郊靄靄暢新¶
晴村民知我重農意叱犢扶犁不輟耕　春日遲遲喜¶
載陽脱輕毳欲換綿裳六朝來往於何異麥隴綠深苖¶
<pb:KR2k0036_WYG_142-3b>¶
且長　老㓜扶携出縣城相親到處愛民情圖其安樂¶
無多巧政簡還教官吏清¶
　　(臣/)等謹按平谷道中¶
御製詩恭載首見之篇餘不備錄¶
(原文彭平谷道中詩荒奉檄趋平谷西風送馬蹄秋深/衰栁變日落晩山低  草平原合黄雲入望迷邊城烽)¶
(火息野老自提携城文博士集縣在薊州治西北八十/原商輅平谷縣新  記  平谷)¶
(里西連宻雲古北口東接山海道經遼東北臨極邊諸/山永樂初置營州中屯衛盖重鎮也縣故有土城嵗乆)¶
(頺圯巡撫都御史閻本謀諸總兵焦壽叅將劉輔疏請/於朝得允爰命衛指揮袁忠督軍夫增築之周衛六百)¶
<pb:KR2k0036_WYG_142-4a>¶
(丈城外為塹沿塹植榆栁萬株經始於成化丁亥四月/訖工於明年二月  商文毅集)¶
(補張四維平谷縣修城記者平谷古漁陽地北臨大漠/城郭溝池所以為防禦計  視内地為急然介在四山)¶
(中烽警視諸邊差少是以守土者易焉備禦日疏縣舊/有城池嵗乆夷陀攀堞往來不異逵道知縣事任彬思)¶
(與葺之值嵗䘲財詘未能也癸亥冬被兵君率士民設/方略固守得免於危兵既解君乃延縣之巨室閭長黨)¶
(正喻以將有事城池為扞禦永䇿衆驩然稱便於是諏/日戒工城以丈計凡周六百五十撤而修之者過半舊)¶
(崇二丈二尺増築五尺又於城四門各樹以樓匾其東/曰挹盤西曰拱辰南曰迎泃北曰威逺城隅増舖舍四)¶
(又濬其隍丈餘沿塹悉植以栁當四門之衝置便橋焉/經始於甲子閏二月竣於是嵗六月凡五閲月而工成)¶
(堂條麓/  集)¶
<pb:KR2k0036_WYG_142-4b>¶
原儒學在縣治南建於金増修於元至正間有泃陽逸¶
士納琳布哈記(平谷縣志犍按納琳布哈納琳蒙古語/細也布哈  牛也舊作納憐不花今譯)¶
(改/)¶
(原納琳布哈明倫堂記立元列聖相承百務俱興尤加/意者詔令國都州縣設  學校平谷薊郡之屬邑京師)¶
(之僻徑也己巳年監察御史鄭立建加號碑設學田丙/子嵗主簿范恕教諭張貴恊謀搆明倫堂泊學官居舍)¶
(戊寅教諭胡從先鑄尊鼎飭籩豆九經史藉煥然一新/上供釋奠下資諸生講習此數君子創作於前可謂能)¶
(矣迨甲申劉元皓建學門屏増廣田&KR1194;立故金國張侯/建廟記以表首剏之功吁㣲元皓不能明數君子之功)¶
(㣲數君子不能伸元皓之志可謂克盡其行所當為者/予故書之匪特叙二三子之功抑以為來今之勸時至)¶
<pb:KR2k0036_WYG_142-5a>¶
(正七年丁亥三月/丁巳也  同上)¶
増嘉靖二年増拓縣學兵備副使臺峰熊相作記嘉靖¶
四十年重修巡按御史上海秦嘉楫作記(同/上)¶
　　(臣/)等謹按平谷縣學¶
本朝乾隆二十七年重修¶
増平谷東横大嶺西峙兔山北倚瑞屏南瀕泃水(畿輔/疆域)¶
(志/)¶
原平谷縣在盤山西故稱盤隂四周皆山中則平地因¶
<pb:KR2k0036_WYG_142-5b>¶
以平谷名(長安/客話)¶
原瑞屏山在縣北二十里連峰秀列如屏上有石臺下¶
有興隆寺元大徳元年建明𢎞治中重修俗呼蕭家院¶
(平谷/縣志)¶
原妙峰山在縣東北二十五里峰巒秀拔下有九沽泉¶
(同/上)¶
　　(臣/)等謹按畿輔山川志云妙峰山在縣東北二十¶
里¶
<pb:KR2k0036_WYG_142-6a>¶
原雞足山在縣東北三十里下有三泉寺金承安二年¶
建(平谷/縣志)¶
　　(臣/)等謹按平谷縣志三泉寺在馬家莊東北寺東¶
　　西北三面環山南則有三泉各相去數丈品列於¶
　　前寺居其中故名¶
増泉水山在縣南八里山下有泉逆流河發源處也灌¶
田數十頃(一大清/  統志)¶
増峨嵋山在縣北二十二里(同/上)¶
<pb:KR2k0036_WYG_142-6b>¶
原嵑山在縣東北四十里峯巒峭峻林谷深䆳有雙泉¶
寺金明昌中建(平谷/縣志)¶
　　(臣/)等謹按畿輔山川志云嵑山在縣東五十里¶
原城山在縣東北五十里四山髙聳中平如城有石室¶
止容一人栖卧(平谷/縣志)¶
　　(臣/)等謹按畿輔山川志城山在縣東六十里又今¶
　　嵑城兩山隸薊州境¶
増氣鼓嶺在縣南十五里山形如鼓上有雲氣(一大清/  統志)¶
<pb:KR2k0036_WYG_142-7a>¶
増分水嶺在縣西北五十里(同/上)¶
増牛心陀在縣北十五里(同/上)¶
原泃河在縣東南自薊州流入界又南入三河(方輿/紀要)¶
　　(臣/)等謹按唐書地理志三河縣北十二里有渠河¶
　　塘盖即泃河之譌俗亦名洳河又名草橋河至寳¶
　　坻縣又名龍港皆泃河異名也¶
原泃河源出口外入縣境之黄崕口廣漢川自東迤邐¶
遶縣城西南流經三河縣北至寳坻縣入白龍江(名勝/志)¶
<pb:KR2k0036_WYG_142-7b>¶
原洳河在縣東南五里源出宻雲縣石峨山流經縣境¶
又西南流入三河縣界(方輿/紀要)¶
増洳河水又東南流逕平谷故城西而東南流注於泃¶
河(水經/注)¶
原周邨河在縣西十里源出口外流入洳河(方輿/紀要)¶
　　(臣/)等謹按平谷縣志作入泃河今考周邨河源出¶
　　三河縣念頭村流入縣境自北而南入泃河¶
大清一統志云入泃之處曰洳口在三河縣北五十里¶
<pb:KR2k0036_WYG_142-8a>¶
　　據此則洳泃二水合流處亦相沿互稱矣¶
原逆流河在縣東南八里一名小碾河源出縣南泉水¶
山西北流凡九十九曲而入泃河(方輿/紀要)¶
原馬莊河源出縣東北海子與縣東北獨樂河及五百¶
溝水俱合流入於泃河(同/上)¶
增馬莊河在平谷縣東三里源出縣東北海子莊南流¶
入泃河(一大清/  統志)¶
増五百溝水出匕山北東逕平谷縣之紻城南東入於¶
<pb:KR2k0036_WYG_142-8b>¶
泃河(水經/注)¶
原獨樂水出北抱犢固南逕平谷縣故城東(同/上)¶
増獨樂河在平谷縣東北二十里或伏或見㫁續無常¶
西流入泃河水經注作南入泃即此(一大清/  統志)¶
　　(臣/)等謹按獨樂河一名獨漏河其水自口外由薊¶
　　州境至北獨樂河莊漏入地中不見故稱獨漏河¶
　　相距八里許至瀝津莊東南復泛溢而出故名瀝¶
　　律又自瀝津遶縣城東順流入泃河與志所云伏¶
<pb:KR2k0036_WYG_142-9a>¶
　　見無常符合¶
原龍泉在縣東南十里明成祖嘗駐蹕於此飲其水甘¶
因錫以今名(名勝/志)¶
原夏謙澤在縣東北百餘里晉隆安初後燕慕容寳為¶
拓䟦珪所迫自中山至薊盡徙府庫北趨龍城珪將石¶
河頭時屯漁陽引兵追之及於夏謙澤為慕容㑹所敗¶
胡氏曰澤去薊北二百餘里今縣東北有海子或以為¶
即故澤也(方輿/紀要)¶
<pb:KR2k0036_WYG_142-9b>¶
　　(臣/)等謹按水經注鮑邱水又東南入夏澤南紆曲¶
　　渚一十餘里北佩謙澤渺望無垠据此是夏謙為¶
　　兩澤不得混為一水顧炎武日知錄云三河縣西¶
　　有夏店疑因古夏澤為名此夏謙為兩澤之一証¶
　　也¶
増平谷故城在今潞縣北(後漢光/武紀注)¶
増故城在今平谷縣東北漢置(一大清/  統志)¶
増古縣城在今縣城東北十二里今名城子莊(舊縣/志)¶
<pb:KR2k0036_WYG_142-10a>¶
原營州中屯衛在縣治東永樂二年移建於此(方輿/紀要)¶
増黄松峪闗在平谷縣又東與宻雲縣將軍石闗相接¶
闗北為熊兒峪闗又西為熊兒營今邊界分屬宻雲而¶
其地則逼近縣境(一大清/  統志)¶
原㸔花臺在城南五里逆流河之西相傳金章宗玩花¶
於此遺阜尚存又有望馬臺在縣東二十里發箭臺在¶
縣西北二十里皆章宗游獵處也(名勝/志)¶
原世傳黄帝陵在漁子山今平谷縣東北十五里岡阜¶
<pb:KR2k0036_WYG_142-10b>¶
窿然形如大冡即漁子山也其下有軒轅廟(長安/客話)¶
原元封元年帝北巡朔方勒兵十餘萬還祭黄帝冡橋¶
山釋兵須如帝曰吾聞黄帝不死今有冡何也公孫卿¶
曰黄帝已仙上天羣臣思慕葬其衣冠(漢武以上二條原在/故事邊障門今移改)¶
　　朱彛尊原按史記黄帝崩葬橋山魏王象繆襲等¶
　　撰皇覽云在上郡地理志謂是上郡同陽縣括地¶
　　志謂在寜州羅川縣東八十里子午山今平谷之¶
　　陵人多疑流傳之誤然帝既都涿鹿則葬於此理¶
<pb:KR2k0036_WYG_142-11a>¶
　　亦有之抑衣冠之葬或者非一處也¶
　　(臣/)等謹按據¶
大清㑹典告祭軒轅陵¶
本朝仍舊制在今陜西鄜州之中部縣境¶
補軒轅陵在橋山載紀所同特橋山匪一上郡媯州皆¶
有之漢武帝元封元年帝北巡朔方勒兵十餘萬還祭¶
黄帝冡橋山此上郡之橋山也北魏明元帝神瑞二年¶
六月丁卯南次石亭幸上谷壬申幸涿鹿登橋山觀温¶
<pb:KR2k0036_WYG_142-11b>¶
泉使使者以大牢祀黄帝遂至廣寧泰常七年九月幸¶
灅南遂如廣寧幸橋山遣使者祀黄帝因東幸幽州太¶
武帝神䴥元年八月東幸廣寧臨觀温泉以太牢祭黄¶
帝此媯州之橋山也郭景純注山經云帝王冡墓皆有¶
定處而山經往往複見葢聖人乆於其位仁化廣及絶¶
域殊俗之人各自立位而祭起土為冡是以所在有焉¶
景純之論可謂善言古者矣後之讀史偏執成見以史¶
記為是必以魏書為非然黄帝既都涿鹿安在媯州之¶
<pb:KR2k0036_WYG_142-12a>¶
不可營葬乎(讀史/折衷)　(此條原在邊/障門今移改)¶
原金花公主俗傳金章宗女也墓在縣東北三十里馬¶
家莊兩山相抱自崕口鑿石穴施四銅環棺木懸空引¶
海子水流入於内其深莫測至今捕魚者或見之(同/上)¶
増漢全椒侯馬成墓在縣二里有碑(平谷/縣志)¶
原臨泉寺在縣南八里遼建俗名髙村寺(同/上)¶
原净寜寺去縣八里在西鹿角莊金大定二十年建俗¶
名鹿角寺(同/上)¶
<pb:KR2k0036_WYG_142-12b>¶
原浄嚴寺在大新砦去縣八里遼天慶十年建(同/上)¶
原石佛寺在縣北十里元至正二年建(同/上)¶
原慈福寺在縣東北十五里正統九年建邑人金純撰¶
碑(同/上)¶
増覺雄寺在平谷縣治西遼重熙十三年建嘉靖八年¶
重修置僧㑹司於内(寺畿輔/  觀志)¶
原香嵐寺在漁子山砦南二里至平谷縣二十里金明¶
昌三年建俗稱波谷寺(平谷/縣志)　(此條原在邊/障門今移改)¶
<pb:KR2k0036_WYG_142-13a>¶
原縣有水峪寺龍家務莊舊為耕屯處(屯政/考)¶
増白雲寺在黑豆峪塞北至縣二十五里金皇統四年¶
建明𢎞治十三年重修俗稱繼廣寺(平谷/縣志)¶
原延祥觀在縣東北二十里北獨樂河莊初名元寶觀¶
至元間邱長春過此觀有枯柏捫之復榮有南塘老人¶
張天度為作詩玉谿老人趙鑄為作記(盤隂/雜志)¶
(原趙鑄元寶觀柏記觀嵗丁亥京東諸紳請長春真人/醮於田盤山之栖雲  過平谷飯於城東獨樂村元寳)¶
(觀中有柏枯瘁已人師歎曰可惜起而摩之明年春其/杪葉復生鬱茂如故見者竒之予一日托宿於州之通)¶
<pb:KR2k0036_WYG_142-13b>¶
(元觀道人李志平示予南塘老人譽長春子活死柏之/詩所謂非異人不能成異事非異書不能表異蹟也志)¶
(平欲永其傳乃書其事於石眉平谷縣志雲移小柏殷/原張天度詩  山村老翁鬚  白根撥和)¶
(勤擁䕶數十年直榦亭亭髙百尺明堂大厦搆良材正/恐工師求選擇奈何亂世生不辰翻有飢民斧斤厄半)¶
(身寂寞被戕殘顔色枝條頓狼籍朅來枯槁已三年不/忍風催并日炙長春仙子偶經過兩手摩挲言可惜明)¶
(年太嵗在元枵秀葉參差如舊碧異事那/免時俗疑至人得道良不測  長安客話)¶
増梁恵成王十六年齊師及燕師戰於泃水齊師遁(竹/書)¶
(紀/年)¶
増建武元年光武遣吴漢率耿弇等十二将追銅馬五¶
<pb:KR2k0036_WYG_142-14a>¶
幡及平谷大破之(後漢光/武紀)¶
(原平谷耕民得一釡水沃則沸飯炊則熟釡下有漢諸/葛行&KR0810;字碎之其複層中有水火二字  獅山掌録)¶
　　(臣/)等謹按以上各係平谷縣以下附僑治各條¶
　　又按朱彛尊原書京畿門後附僑治一門乃幽營¶
　　州界隋唐間所置覊縻州郡以處東北降蕃者但¶
　　有州名無所役屬存之亦足以見當時安撫外蕃¶
　　之制今仍其舊附京畿卷末¶
原唐太宗平突厥諸蕃稍稍内屬即其部落列置州縣¶
<pb:KR2k0036_WYG_142-14b>¶
其大者為都督府以其首領為都督刺史皆得世襲雖¶
貢賦版藉不上户部然聲教所暨皆邊州都督都䕶所¶
領著於令式其後或臣或叛經制不詳突厥之别部及¶
奚契丹靺鞨降胡高麗𨽻河北者為府十四州四十六¶
號為覊縻云(唐/書)¶
原隋於營州之境汝羅故城置遼西郡以處粟末靺鞨¶
降人(唐/書)¶
原隋開皇中粟末靺鞨與髙麗戰不勝有厥稽部渠長¶
<pb:KR2k0036_WYG_142-15a>¶
突地稽率忽賜來部窟突始部悦稽蒙部越羽部歩䕶¶
賴部破奚部步括利部凡八部勝兵數千人自扶餘城¶
西北舉部落向闗内附處之栁城乃燕郡之北焬帝大¶
業八年為置遼西郡并遼西懐逺瀘河三縣以統之(隋/北)¶
(蕃風/俗記)¶
原武徳元年省瀘河(唐書/志)¶
原武徳五年靺鞨渠長阿固即始來(唐書/列傳)¶
原六年自營州遷於幽州城中以首領世襲刺史貞觀¶
<pb:KR2k0036_WYG_142-15b>¶
元年省懐逺(唐書/志)¶
原二年靺鞨乃臣附所獻有常以其地為燕州(唐書/列傳)¶
原開元三十五年徙治幽州北桃谷山(唐書/志)¶
　　朱彛尊原按突地稽隋書作度地稽粟末作栗末¶
　　考粟末水名或作速末則栗字疑誤又唐書地理¶
　　志注云武徳元年曰燕州而列傳貞觀二年靺鞨¶
　　始來附以其地為燕州當從列傳為正¶
原燕州東至檀州八十里西至幽州九十里南至昌平¶
<pb:KR2k0036_WYG_142-16a>¶
縣五十里北至大山五里西南至芹河五里東南至廢¶
易京城四十里西北至乾河山五里東北至宋城鎮二¶
十五里(太平寰/宇記)¶
原燕州領縣一遼西州寄理幽州縣亦遷於今所(同/上)¶
原建中二年州為朱滔所滅因廢為幽都縣(唐/書)¶
原真州武徳初以洓沬烏素固部落置(同/上)¶
原慎州唐武徳初置𨽻營州萬嵗通天二年移於淄青¶
州安置神龍初復𨽻幽州領縣一逢龍契丹䧟營州後¶
<pb:KR2k0036_WYG_142-16b>¶
南遷寄治良鄉縣之故都鄉城(太平寰/宇記)¶
原夷賓州乾封中以愁思嶺部落置(唐書/志)¶
原夷賓州唐乾封中於營州界内置處靺鞨愁思嶺部¶
落𨽻營州都督萬嵗通天元年遷於徐州神龍初還𨽻¶
幽州都督領縣一來蘇寄治於良鄉縣之古廣陽城(太/平)¶
(寰宇/記)¶
原黎州載初二年析慎州置僑治良鄉之故都鄉城(唐/書)¶
(志/)¶
<pb:KR2k0036_WYG_142-17a>¶
原黎州以處浮渝靺鞨為素固部落𨽻營州都督萬嵗¶
通天元年遷於宋州安置神龍初還𨽻幽州都督領縣¶
一新黎寄治於良鄉之故都鄉城(太平寰/宇記)¶
原元州貞觀二十年以辱紇主曲據部落置僑治范陽¶
之魯泊村(唐書/志)¶
原元州隋開皇初置萬嵗通天二年移於徐宋州安置¶
神龍元年復舊今𨽻幽州領縣一静蕃(太平寰/宇記)¶
原威州本遼州武徳元年以内稽部落置初治燕支城¶
<pb:KR2k0036_WYG_142-17b>¶
後僑治營州城中貞觀元年更名(唐/書)¶
原威州唐武徳元年置遼州總管自燕支城徙寄治營¶
州七年廢總管府貞觀元年改為威州𨽻幽州大都督¶
領縣一威化契丹䧟營州後乃南遷寄治於良鄉縣石¶
窟堡(太平寰/宇記)¶
原昌州貞觀二年以松漠部落置僑治營州之静蕃戌¶
七年徙於三合鎮後治安次之故常道城(唐書/志)¶
原昌州始𨽻營州都督萬嵗通天二年遷於青州安置¶
<pb:KR2k0036_WYG_142-18a>¶
神龍初還𨽻幽州領縣一龍山(太平寰/宇記)¶
原師州貞觀三年以契丹室韋部落置僑治昌平之清¶
水店縣一孤竹(唐書/志)¶
原師州貞觀三年置州于營州東北廢陽師鎮故號師¶
州𨽻營州都督萬嵗通天元年遷于青州安置神龍初¶
還𨽻幽州都督領縣一陽師寄治于良鄉之故東閭城¶
(太平寰/宇記)¶
　　朱彛尊原按師州所領縣唐志則為孤竹寰宇記¶
<pb:KR2k0036_WYG_142-18b>¶
　　則為陽師孤竹則帶州所領縣也又唐志覊縻不¶
　　録帶州而昌師帶鮮信五州皆遷於青州之境則¶
　　又及之其同異之故所未喻也¶
原帶州唐貞觀十九年於營州界内置處契丹乙失活¶
部落𨽻營州都督萬嵗通天元年遷于青州安置神龍¶
初還𨽻幽州都督領縣一孤竹舊治營州界契丹䧟營¶
州後寄治于昌平縣之清水店為州治也(太平寰/宇記)¶
原沃州載初中析昌州置萬嵗通天元年没于李盡忠¶
<pb:KR2k0036_WYG_142-19a>¶
開元二年後置(唐書/志)¶
原沃州以處契丹松漠部落𨽻營州改𨽻幽州領縣一¶
濱海本寄治營州城内州䧟于契丹乃遷于薊州東南¶
迴城為治所(太平寰/宇記)¶
原信州萬嵗通天元年以乙失活部落置僑治范陽境¶
(唐書/志)¶
原信州初𨽻營州都督萬嵗通天二年遷于青州安置¶
神龍初還𨽻幽州都督領縣一黄龍寄治范陽縣(太平/寰宇)¶
<pb:KR2k0036_WYG_142-19b>¶
(記/)¶
原青山州景雲元年析元州置(唐書/志)¶
原青山州𨽻幽州都督領縣一青山寄治于范陽縣界¶
水門村(太平寰/宇記)¶
原鮮州武徳五年析饒樂郡督府置(唐書/志)¶
原鮮州分奚部落置𨽻營州都督萬嵗通天元年遷于¶
青州安置改置幽州領縣一賓徒初治營州自青州還¶
寄治潞縣之古縣城(太平寰/宇記)¶
<pb:KR2k0036_WYG_142-20a>¶
　朱彛尊原按後漢志幽州刺史部有賓徒屬遼西¶
原崇州武徳五年析饒樂都督府之可汗部落置貞觀¶
三年更名北黎州(唐書/志)¶
原崇州唐武徳五年置𨽻營州都督領縣一昌黎貞觀¶
二年置北黎州寄治營州東北廢陽師鎮八年仍改為¶
崇州置昌黎縣契丹䧟營州徙治于潞縣之古縣城(太/平)¶
(寰宇/記)¶
原歸義州歸徳郡總章中以新羅户置僑治良鄉之廣¶
<pb:KR2k0036_WYG_142-20b>¶
陽城縣一歸義後廢開元中信安王褘降契丹李詩部¶
落五千帳以其衆復置(唐書/志)¶
原歸義州總章中置以處海外新羅𨽻幽州都中領縣¶
一歸義良鄉縣之故廣陽城州所理也(太平寰/宇記)¶
原順州順義郡貞觀四年平突厥以其部落置順祐化¶
長四州都督府于幽靈之境(唐書/志)¶
原思順州唐貞觀六年置寄治營州南五栁城天寳元¶
年改為順義郡乾元元年復為順州領縣一賓義郡所¶
<pb:KR2k0036_WYG_142-21a>¶
治在幽州城内(太平寰/宇記)¶
　　朱彛尊原按新舊唐書地理志俱作順州而寰宇¶
　　記作思順州疑衍¶
原瑞州本威州貞觀十年以烏突汗干部落置在營州¶
之境咸亨中更名(唐書/志)¶
原瑞州初𨽻營州都督萬嵗通天二年遷于宋州安置¶
神龍初還𨽻幽州都督領縣一來逺舊治在營州界州¶
䧟于契丹移治于良鄉縣之故廣陽城(太平寰/宇記)¶
<pb:KR2k0036_WYG_142-21b>¶
原凛州天寳初置𨽻幽州都督府僑治范陽境(唐書/志)¶
原自燕州以下諸州皆東北降蕃散處幽營州界以州¶
名覊縻之無所役屬安禄山之亂一切驅之為冦至徳¶
之後入據河朔其部落之名無存者今記唐天寳之故¶
跡地理焉(太平寰/宇記)¶
　¶
　¶
欽定日下舊聞考卷一百四十二¶
#+PROPERTY: JUAN 卷一百四十二舉正
<pb:KR2k0036_WYG_142-22a>¶
欽定日下舊聞考卷一百四十二舉正¶
　乾封原書訛作乾符今據唐書志(夷賓/州條)¶
　¶
　¶
　¶
　¶
　¶
　¶
<pb:KR2k0036_WYG_142-22b>¶
　¶
　¶
　¶
　¶
　¶
　¶
　¶
欽定日下舊聞考卷一百四十二舉正¶
