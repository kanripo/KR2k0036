# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:24.163986
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷七十五
<pb:KR2k0036_WYG_075-1a>¶
欽定四庫全書¶
欽定日下舊聞考卷七十五¶
　國朝苑囿　(南苑二/)¶
晾鷹臺在永定門外南海子内大興縣界也(通畿輔/  志)¶
　　(臣/)等謹按晾鷹臺明統志亦稱按鷹臺呉偉業梅¶
　　村集謂晾鷹臺本元仁虞院又明于慎行榖城山¶
　　房筆麈謂元人以鷹坊為仁虞院據此則明之晾¶
　　鷹臺元之鷹坊及仁虞院皆一地也至元之晾鷹¶
<pb:KR2k0036_WYG_075-1b>¶
　　臺顧祖禹方輿紀要云在漷縣西南又元史至大¶
　　元年築呼鷹臺于漷州其地距南海子凡九十餘¶
　　里元時又有鷹房在徳勝門外中鄉見明張爵五¶
　　城坊巷衚衕集皆别為一處與南海子無涉臺高¶
　　六丈徑十九丈有竒周徑百二十七丈恭值¶
大閱之典例于晾鷹臺舉行詳見前帙¶
聖祖御製晾鷹臺詩　清晨漫上晾鷹臺八駿齊登萬¶
馬催遥望九重雲霧裏羣臣就景獻詩來¶
<pb:KR2k0036_WYG_075-2a>¶
乾隆三十六年¶
御製射虎行　虎圈養虎林丞守官家備物無不有飼¶
以久徒費以多殪之毎試佽飛手南苑殪虎宜何處往¶
例晾鷹臺陳旅虎鎗比肩立周阹於莬欲避無去所出¶
柙莫問誰之過曵尾那有猛風作檻中積威約致然馬¶
遷語固非虚播彎弧偶亦射斃之比孱兔耳何足竒木¶
蘭昔乃真射耳(乙亥秋木蘭行圍虞人報冇虎率虎鎗/擊刺虎忽逸出衆莫敢攖其日冇厄魯)¶
(特新附者來觀因馳安吉驄追及/之壹發而殪曽作射虎行紀其事)憶子布言今弗為¶
<pb:KR2k0036_WYG_075-2b>¶
　　(臣/)等謹按射虎行¶
御製詩為晾鷹臺紀述事實之作恭載卷内¶
寧佑廟山門三楹大殿三楹後殿五楹東西¶
御書房各三楹(苑南/  冊)¶
　　(臣/)等謹按寧佑廟在晾鷹臺北六里許雍正八年¶
　　建大殿奉¶
南苑安禧司土神像恭懸¶
世宗御題額曰薫風布澤¶
<pb:KR2k0036_WYG_075-3a>¶
皇上御題額曰福疆蕃育山門内碑亭一恭勒¶
御製海子行詩詩載前卷¶
乾隆四十一年¶
御製寧佑廟瞻禮詩　海子居中地¶
靈祠奉祀䖍(是廟建于雍正己酉/年祀海子土地之神)來瞻仲春月建置卅¶
餘年松已龍鱗作碑新虬篆鐫(寺前碑亭刻辛卯海/子行詳叙南苑顛末)¶
安輿頻奉豫益¶
夀祝綿綿¶
<pb:KR2k0036_WYG_075-3b>¶
雙柳樹池旁立崑崙石東偏高阜處石幢一(苑南/  冊)¶
　　(臣/)等謹按雙柳樹在海子居中之地舊有古柳二¶
　　株先後凋枯隨時補植並䝉¶
天章題詠遂為¶
苑内名區矣有水一道為飲鹿池崑崙石在池之西四¶
　　面恭勒¶
御製南苑雙柳樹暨春雲海户謡襍言諸詩東偏石幢¶
　　恭勒¶
<pb:KR2k0036_WYG_075-4a>¶
御製甲子題句謹編載卷内¶
御製南苑雙柳樹賦　廣甸春風躞春騎兮玉驄伊雙¶
柳兮宿識欣向榮兮菁葱念此地兮少遊緒紛觸兮吾¶
衷昔曽損一獨樹孤蹤伊誰補種新匹舊同其舊復枯¶
賔為主翁而何新賔代嬗莫窮樹不能言長言以通若¶
夫東門徒期上林復起嵇康則夏月居之張緒則當年¶
似已桓司馬之金城所種攀枝泫然陶淵明之彭澤所¶
栽酬觴醺矣雖亨屯之畧殊總未出乎情之所使也爾¶
<pb:KR2k0036_WYG_075-4b>¶
其枯楊生稊老夫得其女妻雖云過以相與何妨聊復¶
宜之豈知夫何能故者曰世不再來者惟時則見牂牂¶
老葉蕭蕭敗枝强摇金以梳風慢冩玉以臨池對嫩條¶
而常覺忸忸憶昔侣而那置依依值秋風而不禁溘朝¶
露而豈辭好事者憐之曰樹可亡也名不可亡也幻者¶
常之幻也常者幻之常也乃復移植新者而使成雙焉¶
蓋經予見者三十年之間新舊迭為賔主者凡三矣嗟¶
夫舊閱新而成故故何新之恒齊竒合偶而成雙雙何¶
<pb:KR2k0036_WYG_075-5a>¶
偶之弗離覩兩樹之如斯雖萬事其可知暮而隠几若¶
有星宿之昆前而言曰大椿過八千朝槿榮其後是誰¶
之詩乎曩何為而弗惜今何事而余悲乎且夫建木則¶
大五千圍蟠桃則厯九萬歲刦至數盈根蠧節瘁不聞¶
名以實傳實以名寄如兩樹之閱滄桑而永世焉昌昌¶
生意未婆娑方來日月其正多不亡者存感則那言訖¶
而去若尼拘使者之相過也¶
乾隆九年¶
<pb:KR2k0036_WYG_075-5b>¶
御製雙柳樹詩　南苑雙柳樹厥名亦已乆臨池弄清¶
隂婉婉蓋數畝歲月與俱深麋鹿相為友昔曾枯其一¶
秋風自淒吼何人見憐之補種復成偶我聞未枯樹却¶
種曽枯後迭為主與賔遑論新兮舊(叶/)曰名不如實斯¶
柳以名壽¶
乾隆十一年¶
御製南苑雙柳樹復枯其一叠韻誌感　種柳補成雙¶
雙雙期未久經年此一過獨樹臨蕪畝昔為舊者伴今¶
<pb:KR2k0036_WYG_075-6a>¶
待新為友停鞭契菀枯真似獅子吼彭殤本齊年賔主¶
亦其偶大椿過八千朝槿榮其後底事重歡悲强分新¶
與舊靈和儻悟此是謂無量夀¶
崑崙石南面恭勒乾隆五年¶
御製南苑雙柳樹詩　南苑雙柳樹昔年何葱菁兩株¶
立平原千絲織晩晴因循失其一獨樹若無榮至今行¶
路人猶道雙柳名豈無補植者枯萎率不生嗟哉草木¶
質尚有相憐情徘徊不能去長歌代栁鳴¶
<pb:KR2k0036_WYG_075-6b>¶
又北面恭勒乾隆二十八年¶
御製春雲詩　春雲吐西山彌空忽幡纚青郊方瀸洳¶
已覺艱舉趾弗雨斯乃佳旋聼風聲起盡吹雲捲去意¶
乃為之喜囘憶往年春雲生盼雨矣聞風便已愁那有¶
喜之理人情好惡殊翻覆有如此¶
又東面恭勒乾隆二十八年¶
御製海户謡　海户給以田俾守南海子常年足餬口¶
去歲胥被水以其有恒産不與齊民比賑貸所弗及是¶
<pb:KR2k0036_WYG_075-7a>¶
實向隅已我偶試春蒐掃塗仍役使藍縷洵可憐内帑¶
寧惜此一千六百人二千白金與稍以救燃眉庶免溝¶
中徙並得貰春種青黄藉有恃道旁紛謝恩菜色頗生¶
喜爾喜我所慚過不他人諉¶
又西面恭勒乾隆二十八年¶
御製襍言　弗善馬射者弓力欲其弱善于馬射者弓¶
勁乃氣作臂痛歩射艱馬射猶自若可與知者言不知¶
如蠟嚼木蘭九月囘數月久閒却春風小試蒐豪情殊¶
<pb:KR2k0036_WYG_075-7b>¶
踴躍狡兔連中雙是蓋夙所學以今屈支觀一亦艱射¶
著隔宿手已胮臂疚増于昨習逸所致然言之面先怍¶
昭烈髀肉生其歎有雄畧枚叔譏肥膿命曰腐腸藥襍¶
言鮮錯綜藉用自斟酌¶
　　(臣/)等謹按雙柳樹¶
御製詩謹繹有闗紀述事實者恭載卷内餘不備録¶
南宫宫門二重前殿五楹後殿五楹再後西正室三楹¶
(苑南/  册)¶
<pb:KR2k0036_WYG_075-8a>¶
　　(臣/)等謹按¶
南宫在¶
南紅門内里許門對苑墻康熈五十二年建前殿内¶
御題額曰芳甸怡春聨曰暎窻黛鬱千年樹挿架芸芳¶
　　四庫書西間為佛室聨曰大自在因臻最上妙觀¶
　　察智悟真如後殿¶
御題額曰景湛清華聨曰渌水亭前羅帶繞碧山窻外¶
　　畫屏開又聨曰樹將暖旭輕籠牖花與香風並入¶
<pb:KR2k0036_WYG_075-8b>¶
　　簾三捲房東間額曰暢逺襟聨曰景欣孚甲含胎¶
　　際春在人心物性間西間聨曰草木愜生意風泉¶
　　清道心後間聨曰入目景光渾似舊得心興㑹每¶
　　殊前再後西正室聨曰愜心雅得箇中趣澄景憑¶
　　催象外詩内間額曰理趣¶
乾隆七年¶
御製秋夕於南紅門行宫對月有作　去歲龍沙試秋¶
獮闗山月色閒吟遣今宵桂魄還分明離宫照我無限¶
<pb:KR2k0036_WYG_075-9a>¶
情誰知㡬缺復㡬圓暗換今年與去年去年月即今年¶
月何必視昔空悵然白露瀼瀼衣袂冷倚楹相對忘懐¶
永¶
乾隆十八年¶
御製南紅門行宫晩坐詩　旋蹕臨南苑行宫憩息便¶
庭軒信瀟灑書史足周旋窻紙今宵朗壁題前度懸治¶
(平/聲)平何所就睫眼又三年(不到南苑者/蓋三年矣)¶
乾隆二十八年¶
<pb:KR2k0036_WYG_075-9b>¶
御製暢逺襟軒詩　詭石弗羅墀縱觀雅得宜盆花仍¶
焙蕊樹葉未抽枝適纔(去/聲)臨春仲無過坐片時逺襟付¶
誰暢虚室不言知¶
乾隆四十一年¶
御製暢逺襟軒口號　曲室廻廊四靣圍循名軒額似¶
相違暢懐近逺寧因此笑屬多言辨是非¶
　　(臣/)等謹按南紅門¶
行宫暨¶
<pb:KR2k0036_WYG_075-10a>¶
暢逺襟軒¶
御製詩謹繹有闗紀述事實者恭載卷内餘不備録¶
新衙門宫門三楹左右垂花門内對面房十問前殿三¶
楹後殿五楹(苑南/  册)¶
　　(臣/)等謹按¶
新衙門在鎮國寺門内約五里許建自前明宫門前鐵¶
　　獅子二上鐫延祐元年十月製元時舊物也垂花¶
　　門内對面房¶
<pb:KR2k0036_WYG_075-10b>¶
御題額曰邇延野綠東壁聨曰綠深草色輕風拂紅潤¶
　　花光宿雨晴西壁聨曰樹鳥鳴春聲漸暢砌苔向¶
　　日緑偏多後殿屏扆間恭繪¶
聖容擐甲據鞍東間聨曰翠峯自冩王家畫飛瀑常調¶
　　雷氏琴西間額曰神遊清曠聨曰披圖自可尋山¶
　　對得句偏宜選壁題皆¶
御書¶
乾隆四年¶
<pb:KR2k0036_WYG_075-11a>¶
御製南苑新衙門行宫即事詩　南苑重來羽騎馳離¶
宫未御已經時新詩消遣閒中興舊學商量靜裏知花¶
笑迎人誇得意鳥吟為我話相思留連不是耽風景却¶
惜年華暗轉移¶
乾隆二十八年¶
御製新衙門行宫叠舊作韻詩　三處行宫兩宿移春¶
風小試漫淹遲無過武備示規意(是來本欲以行圍之/度示諸囘部故啟程)¶
(之日威令送駕而去/信宿還宫即御經筵)况逮文華進講時昔往今來真迅¶
<pb:KR2k0036_WYG_075-11b>¶
矣民情物理慎思之皥熙未致伊誰責縱曰知難亦底¶
為¶
乾隆四十五年¶
御製新衙門行宫作　衙門舊矣尚稱新明季于斯駐¶
内臣孰謂名當遜乎實試看假乃勝其真歲時聊以識¶
庚子詩句奚堪閱丙申(丙申四月東巡奉間追聖母曾/駐此題什宛在壁    憶不勝)¶
(凄/感)此去¶
西陵叩七袠來年¶
<pb:KR2k0036_WYG_075-12a>¶
慶典那由陳¶
　　(臣/)等謹按新衙門¶
行宫¶
御製詩謹繹有闗紀述事實者恭載卷内餘不備錄¶
後殿之東¶
裕性軒五楹軒西為¶
澹思書屋後為¶
陶春室(苑南/  冊)¶
<pb:KR2k0036_WYG_075-12b>¶
　　(臣/)等謹按¶
裕性軒東間為佛室聨曰經標窣堵雲常䕶心印牟尼¶
　　月共圓西間聨曰即境試抽思汩汩向榮且喜木¶
　　欣欣軒東小室壁上恭懸¶
世祖章皇帝御書唐李白清平調詩苑人因稱為詩句¶
　　房¶
古秀亭¶
澹思書屋¶
<pb:KR2k0036_WYG_075-13a>¶
陶春室皆¶
皇上御書陶春室内聨曰明月松間照清泉石上流¶
乾隆十一年¶
御製裕性軒題壁(南苑行宫内/舊書室也)　宿解讀書樂時復與¶
靜宜幽軒搆離宫憶昔曽下帷几清無俗氛樹古多喬¶
枝春風此駐蹕芸編一再披鳥語如相訴駒影不肯移¶
欲去重徘徊長歌有所思¶
乾隆十九年¶
<pb:KR2k0036_WYG_075-13b>¶
御製裕性軒詠玉蘭詩　一樹當庭萬玉㽔春風别館¶
及芳時色香兩字無餘凈綈几憑叅性所宜　繢冩春¶
光得爾神去年題句壁間新(去歲來此/亦值花開)較量含韻齋前¶
樹清詠饒他兩度春(舊作有裕性軒為含韻齋之句/含韻齋圓明園賞玉蘭處也)¶
乾隆二十八年¶
御製裕性軒詩　几席有餘清春風暫駐旌馬嘶墻外¶
革翬煥屋間甍稽古遥懐託居今靜趣生玉蘭猶未放¶
(庭中玉蘭甚/古昔曽有詩)小憶昔年情¶
<pb:KR2k0036_WYG_075-14a>¶
乾隆四十一年¶
御製題裕性軒詩　性近人生初能率斯稱道是軒額¶
裕性命義誠云好有餘之謂裕廓然祛急躁(叶/)虚受應¶
物來靜守謝私擾所見實如斯全斯勉探討¶
乾隆二十八年¶
御製古秀亭詩　度來十笏猶為少納以三千亦覺餘¶
試凭緑窓靜觀物應知此語信非虚¶
乾隆二十八年¶
<pb:KR2k0036_WYG_075-14b>¶
御製澹思書屋詩　寧誇芝篆餘釵脚喜對芸編在案¶
頭馳馬射麞近豪放澹思有藉此優遊¶
乾隆四十一年¶
御製澹思書屋詩　少時恒此讀芸編思慮無分誠澹¶
然今日思艱那語澹副名祗有别經年¶
乾隆二十八年¶
御製陶春室詩　春草綠侵堦春禽入聼諧陶春自老¶
屋坐對始知佳¶
<pb:KR2k0036_WYG_075-15a>¶
乾隆四十一年¶
御製陶春室詩　書齋清逺塵來駐仲之春編簡都依¶
舊柳桃已報新因知化工妙更切體元仁蒐騎平原待¶
偶為底事頻¶
　　(臣/)等謹按新衙門¶
行宫暨¶
裕性軒古秀亭¶
澹思書屋¶
<pb:KR2k0036_WYG_075-15b>¶
陶春室¶
御製詩謹繹有闗紀述事實者恭載卷内餘不備錄¶
團河¶
行宫一所¶
宫門三間前殿五間後殿五間(苑南/  册)¶
　　(臣/)等謹按團河之源舊稱團泊在黄村門内六里¶
　　許河南北舊寛六十餘丈東西五十餘丈乾隆四¶
　　十二年重加疏濬復拓開數十丈團泊之流出¶
<pb:KR2k0036_WYG_075-16a>¶
南苑墻為團河又入鳯河又東南流與永定河合藉以¶
　　蕩滌淤濁復同由大清河入海詳載¶
御製璇源堂詩及南紅門外詩注宫内大殿前簷額曰¶
璇源堂殿内額曰時與天遊後殿抱厦前簷額曰¶
涵道齋别宇為¶
鑒止書屋皆¶
御書¶
乾隆四十五年¶
<pb:KR2k0036_WYG_075-16b>¶
御製璇源堂詩　團河本是鳯河源疏濬於傍築館軒¶
斷手三年未一到(團河出南苑墻釃為鳯河又東南流/資滌永定河之濁由大清河歸海既)¶
(經疏濬因於傍搆築數宇以供臨眺惟登/覽無暇故工成三年兹始因路便一到耳)臨㸔此日識¶
長言非闗疎嬾身無暇惟愛樸淳志弗諼流出清波刷¶
渾水資安永奠意斯存¶
又¶
御製涵道齋有㑹詩　齋建書堂後臨池俯淡然因之¶
額涵道遂以凛臨淵詎曰羡魚謂亦思願治焉賢良䇿¶
<pb:KR2k0036_WYG_075-17a>¶
雖讀敢易視更弦¶
又¶
御製鑒止書屋詩　結搆率臨池是處富於水璇源言¶
其實涵道言其理書屋别一曲爰名曰鑒止動實濫於¶
面止乃澈其底澈底鑒斯明孰能混臧否偶來俯空澄¶
心境兩清美不波勝其波有鑒謂多矣¶
乾隆四十七年¶
御製團河行宫作　庚子於斯一度經(團河行宫工成/後庚子秋路便)¶
<pb:KR2k0036_WYG_075-17b>¶
(始一經臨有斷手三年未一/到臨㸔此日識長言之句)兹來信宿蹕應停落成則¶
已數年閱題句那辭七字寧何必盆頭花弄紫即㸔墻¶
角柳含青因疏泉遂闕行館知過論中早自銘(近歲因/南苑水)¶
(源未暢命加疏濬以期通流濟運其團河一支則釃為/鳯河又東南流資以滌永定河之濁復由大清河歸海)¶
(疏治既成因於其旁搆築行館以供臨/憩昨歲知過論中所云南苑工作指此)¶
　　(臣/)等謹按¶
璇源堂¶
涵道齋¶
<pb:KR2k0036_WYG_075-18a>¶
鑒止書屋團河¶
御製詩謹繹有闗紀述事實者恭載卷内餘不備錄¶
東所大宫門三楹東西配殿各三楹九間房九楹河中¶
敞宇三楹平臺三楹石板房三楹石亭一水柱房二楹¶
六方亭一河亭三楹圓亭一(苑南/  册)¶
　　(臣/)等謹按六方亭在北山之上¶
御書額曰鏡虹亭過河亭接苑墻之南其下即團泊之¶
　　水流向苑外團河迤邐而入鳯河者也圓亭¶
<pb:KR2k0036_WYG_075-18b>¶
御書額曰雲隨亭¶
龍王廟三楹半山房五楹西臨河房五楹(苑南/  册)¶
　　(臣/)等謹按龍王廟在北山之上門外¶
御書額曰珠源寺半山房前簷額曰拂雲岫西臨河房¶
　　額曰濯月漪皆¶
御書¶
鳯河水一渠從西流至鳯窩村雖隆冬沍寒水亦不氷¶
(名勝/志)¶
<pb:KR2k0036_WYG_075-19a>¶
鳯河其形如鳯河源在¶
南苑中流出東南隅至武清之堠上村河身深廣以下¶
填淤斷續一遇伏秋雨潦㪚漫無歸雍正四年¶
命修水利查有凉水河發源水頭莊貫¶
南苑出宏仁橋東流至高各莊東北流抵張灣入運河¶
乃於高各莊分流南引至堠上入鳯河故道一路挑挖¶
過雙口抵清沽港入淀河仍於分流之處各建一閘水¶
小則閉東閘啟南閘流入鳯河水大則閉南閘啟東閘¶
<pb:KR2k0036_WYG_075-19b>¶
洩入運河次年河成宛平漷縣武清東安一帶積潦盡¶
消桐林牛鎮三間房等處開渠引水各營田數十頃(畿/)¶
(輔通/志)¶
　　(臣/)等謹按凉水河即大紅門外繞垣之水源出右¶
　　安門西南鳯泉復合¶
南苑之一畝泉及三海子諸水由馬駒橋入運河是為¶
苑内北源之水與南源之團泊鳯河經流迴别乾隆三¶
　　十八年奉¶
<pb:KR2k0036_WYG_075-20a>¶
命疏濬共修河道八千餘丈恭繹¶
御製凉水河詩詳註原委因其地屬通州謹編載京畿¶
　　通州卷内¶
乾隆四十一年¶
御製南紅門外作　南苑行宫逐頓移東巡此日信遵¶
逵紅門外便烟村接厯覽農桑兹始之　秋麥已長春¶
麥萌不教獵騎躪縱横柳圍村識青雲店憶我少年覔¶
句行　鳯河一再渡橋搘蕩漾渾流毎藉兹(鳯河發源/於海子内)¶
<pb:KR2k0036_WYG_075-20b>¶
(之團河下流與永定河滙蕩滌沙渾同由大清河入海/是鳯河實永定闗鍵向以年久淤塞因出内府帑金飭)¶
(加挑濬俾得暢流邇年頗資其力又以舊河勢/直恐其一瀉無遺令作之字形使其曲折而下)設使不¶
為之字繞清波直㵼慮無遺　大興縣境接東安儒士¶
耆民載道歡絞縛綵棚申賀祝(啟程前原降㫖不令地/方官陳備戲棚兹因紅)¶
(旗報捷紳士各于本境結小綵亭申賀喜祝/夀之意周元理奏地方官並亦不能禁也)得無程督¶
地方官¶
乾隆四十七年¶
御製南紅門行宫作　南苑前秋(庚/子)未至兹兹來取暇¶
<pb:KR2k0036_WYG_075-21a>¶
蹕教移無過一宿便當去暗數(上/聲)六年(丙申至今/又六年矣)有所¶
思舊日承¶
歡那重得(丙申奉舊詩聖母慈駕東巡來往皆駐南紅/門行宫    有慶因定西旅恒是奉    東)¶
(朝之/句)他時歸政且奢期成吟擲筆付一笑紀事聊摹老¶
杜詩¶
　　(臣/)等謹按¶
南紅門外¶
御製詩詳載鳯河源流形勢有闗考證謹載於此¶
<pb:KR2k0036_WYG_075-21b>¶
原南海子在京城南二十里舊為下馬飛放泊内有按¶
鷹臺永樂十二年増廣其地周圍凡一萬八千六百六¶
十丈中有海子三以禁城北有海子故别名南海子(明/一)¶
(統/志)¶
　　(臣/)等謹按¶
南苑繚垣實一萬九千二百八十丈海子今實有五朱¶
　　彛尊所引明一統志稱一萬八千六百六十丈中¶
　　有海子三者實未詳考禁城外北海子即今禁城¶
<pb:KR2k0036_WYG_075-22a>¶
　　外之積水潭詳城市門¶
原元制冬春之交天子親幸近郊縱鷹隼搏擊以為游¶
豫之度謂之飛放(元史/兵志)¶
原下馬飛放泊在大興縣正南廣四十頃北城店飛放¶
泊黄埃店飛放泊俱廣三十頃(元混一方/輿勝覽)¶
　　(臣/)等謹按下馬飛放泊即今¶
南苑之地曰下馬者葢言其近也至北城店黄埃店之¶
　　飛放泊則别有其地今不可復辨矣¶
<pb:KR2k0036_WYG_075-22b>¶
原至順元年七月調諸衛卒築柳林海子堤堰三年七¶
月調軍士修柳林海子橋道(元史文/宗紀)¶
　　(臣/)等謹按柳林在今通州廢漷縣西與南海子無¶
　　涉朱彛尊原書因元史本文合載二事遂並引入¶
　　其實柳林距南海子㡬百餘里矣¶
原明宣徳三年十一月命太師英國公張輔等撥軍修¶
治南海子周垣橋道七年八月修南海子紅橋等閘(明/宣)¶
(宗實/録)¶
<pb:KR2k0036_WYG_075-23a>¶
原正統七年正月修南海子北門外橋八年六月修南¶
海子紅橋十月朔上諭都察院曰南海子先朝所治以¶
時游觀以節勞佚中有樹藝國用資焉往時禁例甚嚴¶
比來守者多擅耕種其中至私鬻所有復縱人芻牧其¶
即榜諭之違者罪無赦十年正月修南海子北門外紅¶
橋十二年六月修南海子北門大紅橋天順二年二月¶
修南海子行殿大紅橋一小橋七十五(明英宗/實録)¶
原正徳十二年正月己丑大祀天地于南郊禮畢車駕¶
<pb:KR2k0036_WYG_075-23b>¶
遂幸南海子(明武宗/實錄)¶
原南海子距城南二十里方百六十里闢四門繚以崇¶
墉中有水泉三處獐鹿雉兔不可以數計籍户千餘守¶
視毎獵則海户合圍縱騎士馳射于中所以訓武也(可/齋)¶
(筆/記)¶
原南苑方一百六十里苑中有按鷹臺臺傍有三海子¶
皆元之舊也國朝闢四門繚以周垣設海户千人守視¶
自永樂定都以來歲時蒐獵于此(大政/記)¶
<pb:KR2k0036_WYG_075-24a>¶
　　(臣/)等謹按南海子舊闢四門¶
本朝増為九門海户亦仍其制按鷹臺即晾鷹臺之别¶
　　名詳見¶
南苑卷首晾鷹臺條下¶
原城南二十里有囿曰南海子一百六十里中有殿殿¶
傍晾鷹臺臺臨三海子築七十二橋以渡元之舊也海¶
子西北隅歲清明日蟻集成邱中一邱高丈旁三四邱¶
亦數尺竟日乃散去土人呼為螞蟻墳西墻有沙岡委¶
<pb:KR2k0036_WYG_075-24b>¶
蛇歲歲増長高且三四丈土人曰沙龍(帝京景/物畧)¶
(原陳沂駕幸海子詩横春旗出太液夜騎入長楊赤羽/驚風落雕弓抱月張  驅視沙塞縦發擬河湟未寢開)¶
(邉議誰為諌獵章子拘虚集幸芙蓉苑傳言羽獵行三/原薛蕙駕幸南海  詩  詔)¶
(驅陪上將四校出神兵列㦸圍熊館分弓射虎城風雲/日暮起偏遶漢皇營  西原集)¶
(原歐大任出郊至南海子詩館萬樹周阹起夕烟漢家/宫囿帶三川誇禽㡬幸長楊  講武曽驅下杜田敕使)¶
(日調沙苑馬詔書春散水衡錢西游不數/諸侯事尚憶詞臣扈從年  歐虞部集)¶
補南海子周環一百六十里有水泉七十二處元之飛¶
放泊也晾鷹臺元之仁虞院也明置二十四園(梅村/集)¶
<pb:KR2k0036_WYG_075-25a>¶
補南海子本元之飛放泊元制大都八百里以内東至¶
灤州南至河間西至中山北至宣徳府捕兎有禁以天¶
鵝䳄䳓仙鶴鴉鶻私賣者即以其家婦子給捕獲之人¶
有於禁地圍獵為奴婢首出者斷奴婢為良民收住兎¶
鶻向就近官司送納喂以新羊肉無則殺鷄喂之自正¶
月初一日至七月二十日禁不打捕著之令甲其苛政¶
如是亦異乎文囿之芻蕘雉兎者已(鴻雪/録)　(以上十五/條原在郊)¶
(坰門今移/載于此)¶
<pb:KR2k0036_WYG_075-25b>¶
　¶
　¶
　¶
　¶
　¶
　¶
　¶
欽定日下舊聞考卷七十五¶
