# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:23.683297
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷五十五
<pb:KR2k0036_WYG_055-1a>¶
欽定四庫全書¶
欽定日下舊聞考卷五十五¶
　　城市(外城中城/)¶
　　(臣/)等謹按朱彞尊原書因仍舊制合内外城分中¶
　　東西南北為五城故前三門外俱謂之南城今制¶
　　内城自為五城而外城亦各自為五城正陽門街¶
　　居中則為中城街東則為南城東城街西則為北¶
　　城西城今先書外城之中城餘以次叙焉¶
<pb:KR2k0036_WYG_055-1b>¶
原正東坊自正陽門外東河沿至崇文門外西河沿八¶
牌四十舖有蕭公堂崇真觀天慶寺慈源寺清化寺西¶
三里河東三里河蘆葦園(五城坊巷/衚衕集)¶
　　(臣/)等謹按東河沿蕭公堂以東屬南城西屬中城¶
　　蕭公堂今存西河沿闗帝廟以西屬北城東屬中¶
　　城崇真觀天慶寺慈源寺清化寺俱仍屬南城詳¶
　　本條下三里河橋東屬南城西屬中城蘆葦園今¶
　　名蘆草園其地近草厰衚衕者為北蘆草園近大¶
<pb:KR2k0036_WYG_055-2a>¶
　　蓆兒衚衕者為南蘆草園俱屬中城¶
補北京正陽門前搭蓋棚房居之為肆其來久矣崇禎¶
七年成國公朱純臣家燈夕被火于是司城毁民居之¶
侵占官街搭造棚房擁塞衢路者金侍御光辰慮其擾¶
民上言京師窮民僦舍無資藉片席以棲身假貿易以¶
餬口其業甚薄其情可哀皇城原因火變恐延燒以傷¶
民今所司奉行之過概行拆缷是未罹焚烈之慘而先¶
受離析之苦也且棚房半設中塗非盡接棟連楹若以¶
<pb:KR2k0036_WYG_055-2b>¶
火延棚房即毁棚房則火延内室亦將并毁内室乎疏¶
入有㫖停止(鴻一亭/筆記)¶
　　(臣/)等謹按今正陽門前棚房比櫛百貨雲集較前¶
　　代尤盛足徴¶
皇都景物殷繁既庶且富云¶
原四方進士來試南宫者率皆僦居麗正門外(燕石/集)¶
原三里河元時名文明河接通惠河為漕儲運道今鐵¶
閘尚存(春明夢/餘錄)¶
<pb:KR2k0036_WYG_055-3a>¶
原漕運總兵官都督楊茂上言京城南原有三里河直¶
通張家灣煙郭橋自橋往西疏濬深濶二十餘里卻將¶
煙郭木橋改作弔橋糧船到彼灣泊可免漂流之患若¶
將此河濬深直至三里河作平水壩三四截于内置扁¶
淺剥船令運船由此盤壩以逹京師嵗可省車脚數百¶
萬(明疏議/輯畧)¶
　　(臣/)等謹按煙郭橋明史作煙墩橋郭字誤¶
原成化七年十月户部尚書楊鼎工部侍郎喬毅上浚¶
<pb:KR2k0036_WYG_055-3b>¶
河事宜上命同漕運叅將袁佑踏勘勘得城南三里河¶
至張家灣運河口袤延六十里舊無河源正統年間因¶
修城濠作壩畜水慮恐雨多水溢故于正陽橋東南低¶
窪處開通濠口以泄其水始有三里河名自濠口三里¶
至八里莊始接渾河舊渠兩岸多人家廬舍墳墓流向¶
十里迤南全接舊河流入張家灣白河其水深處止有¶
二三尺淺處一尺餘濶處僅丈餘窄處未及一丈又有¶
走沙天旱則淤壅淺澀雨澇則漫散衝突勢不易開(明/憲)¶
<pb:KR2k0036_WYG_055-4a>¶
(宗實/録)¶
原大通橋去通州四十里地形髙通州五丈置十閘方¶
可行舟三里河在天地壇前去通州五十里形髙通州¶
一丈九尺置二閘便可行舟但有一二走沙耳(病逸/漫記)¶
原重建三里河橋碑在橋西鐵山寺碑建于正徳十二¶
年翰林院修撰江隂周叙撰文鐵山寺僧宗洪號也(析/津)¶
(日/記)¶
(原周叙重修三里河橋記之都城迤南有河焉乃隍水/之枝流也河之上有橋橋  名曰三里其始創自天順)¶
<pb:KR2k0036_WYG_055-4b>¶
(間厯嵗既久土崩石泐而往來乘載者病焉時有坊間/善士戴通者欲為改作慮其費不貲功未易舉因與僧)¶
(宗洪號鐵山者謀之廣為募縁不數月而集銀兩千一/百七十有竒撤故橋降七尺以為基髙十四尺有竒視)¶
(舊加四之一衡二十有四尺視舊加六之一緃四十尺/視舊加六之一益墁石三十尺有竒視舊加三之一石)¶
(欄板視舊加三之一石欄柱視舊加四之一橋之西東/各窊五尺増築砥平衡皆四十尺有竒其東之縱三十)¶
(尺西之縱六十有二尺橋之北南作耳橋者三一瞰乎/寺之南泉一拱乎巷之鞭子一揖乎街之半邉不惟達)¶
(是橋之衝路抑且殺河之勢而閼流之洑也延袤共七/百尺有竒越五月而工成時正徳十二年丁丑)¶
　　(臣/)等謹按鐡山寺今存周叙碑已漫漶不可讀畧¶
　　辨題名而已¶
<pb:KR2k0036_WYG_055-5a>¶
原正陽門外東偏有古三里河一道東有南泉寺西有¶
玉泉菴至今基下俱有泉脈由三里河繞出慈源寺八¶
里莊五箕花園一帶直抵張家灣煙墩港地勢低下故¶
道俱存冬夏水脈不竭見今天壇北蘆葦園草塲九條¶
巷其地下者俱河身也髙者即舊馬頭明白易見不假¶
經畫稍加修治即可復也但附近勢家莊園故成化六¶
年楊茂雖嘗建議而不敢盡言但請置壩而已後亦竟¶
沮不行成化十二年亦踏勘而勢家賄通欽天監以為¶
<pb:KR2k0036_WYG_055-5b>¶
地居京師子午方位為説不知三里河乃在都城巽已¶
實非子午方也今誠按此修濬則公私大船俱可直抵¶
三里河不但便船剥而已(桂文/襄集)¶
　　朱彛尊原按張爵紀五城坊巷衚衕南城正東坊¶
　　有西三里河東三里河蘆葦園崇南坊則有南河¶
　　漕于家灣遞運所纜竿市又有三轉橋紀家橋板¶
　　橋雙馬莊八里莊十里河皆三里河入張家灣故¶
　　道今其名雖存而深谷為陵遺跡漸不可考矣¶
<pb:KR2k0036_WYG_055-6a>¶
　　(臣/)等謹按玉泉菴今存在蘆草園西蓆兒衚衕内¶
　　南泉寺纜竿市在三里河橋東隸南城¶
原三里河之故道已成陸矣然時雨則停潦泱泱然河¶
也武清侯李公疏之入園中園遂以水勝可汎舟周廊¶
過亭其東梅花亭砌亭為辦五鏤為門為牕繪為壁甃¶
為地笵為器其形皆以梅(帝京景/物畧)¶
(増吳惟英逰李園泛舟詩禮海淀微嫌道路長背城特/地又新莊登舟我欲偕元  選石君宜學賛皇環榭依)¶
(臺渾是水繞花沿桞半為廊莫愁酒盡雙楊下村店青/帘帶夕陽  同上)¶
<pb:KR2k0036_WYG_055-6b>¶
　　(臣/)等謹按李園今廢¶
增真武廟在¶
先農壇西(五城寺/院册)¶
　　(臣/)等謹按真武廟建于明代¶
本朝康熙十年修有左春坊左中允翰林院編修左敬¶
祖撰碑¶
增斗姥宫在真武廟西(五城寺/院册)¶
　　(臣/)等謹按斗姥宫¶
<pb:KR2k0036_WYG_055-7a>¶
本朝康熙三十四年建乾隆二十二年奉¶
勅修北極殿額曰神武鎮斗姥閣前楹額曰延夀閣閣¶
中額曰普慈皆¶
聖祖仁皇帝御書北極殿前有碑二一為翰林院侍讀¶
學士查昇書一為詹事府少詹事兼翰林院侍講學士¶
髙士竒書¶
原靈佑宫在南城山川壇之北舊為十方道院止一楹¶
爾萬厯壬寅始拓為三楹名真武廟越嵗癸丑司禮監¶
<pb:KR2k0036_WYG_055-7b>¶
魏學顔闢地數十畝建閣一為殿五請于朝賜額曰護¶
國靈佑宫碑文大學士福清葉向高所撰湖廣道御史¶
晉陽潘雲翼書(行國/録)¶
　　(臣/)等謹按靈佑宫今存明大學士葉向高碑及天¶
　　啟乙丑王紹徴撰重修碑¶
原仁夀寺顯徳廟遺址也萬厯元年伏牛山行者真玉¶
卓錫于此内官張朝因宫女陳秋香聞之仁聖太后遂¶
捐貲屬司禮監馮保建寺始于是年四月明年正月賜¶
<pb:KR2k0036_WYG_055-8a>¶
額曰仁夀有李廷機劉效祖二碑(析津/日記)¶
　　(臣/)等謹按仁夀寺在靈佑宫西李廷機劉效祖二碑¶
　　今俱無存¶
原山川壇在天地壇之西繚以垣壇周迴六里中為殿¶
宇以祀太嵗風雲雷雨嶽鎮海瀆東西二廡以祀山川¶
月将城隍之神左為旗纛廟西南為先農壇下皆耤田¶
(明一/綂志)¶
原永樂十八年十二月山川壇成(眀成祖/實録)¶
<pb:KR2k0036_WYG_055-8b>¶
原山川壇在正陽門南之右永樂十八年建繚以垣墻¶
周迴六里洪武三年建山川壇于天地壇之西正殿七¶
壇曰太嵗曰風雲雷雨曰五嶽曰四鎮曰四海曰四瀆¶
曰鍾山之神兩廡&KR0025;祀六壇左京畿山川夏冬季月将¶
右都城隍春秋季月将二十一年各設壇于大祀殿以¶
孟春&KR0025;祀遂于山川壇惟仲秋一祭永樂建壇北京一¶
如其制進祀天夀山于鍾山下嘉靖十一年即山川壇¶
為天神地祗二壇以仲秋中旬致祭别建太嵗壇専祀¶
<pb:KR2k0036_WYG_055-9a>¶
太嵗東廡為春秋月将西廡為夏冬月将各二壇前為¶
拜殿宰牲亭南為川井即山川壇&KR0199;井有龍蟄其中壇¶
西南有先農壇東旗纛廟壇南耤田在焉十年定太嵗¶
将祭期嵗于孟春享廟嵗暮袷祭之日遣官行禮隆慶¶
元年禮官議天神地祗旣&KR0025;祀南北郊仲秋不宜復有¶
神祗壇之祭罷之而太嵗之祭如故(春眀夢/餘録)¶
原嘉靖九年改定風雲霤雨神牌次序曰雲雨風雷上¶
曰雲雨風雷天神也嶽鎮海瀆地祇也城隍人鬼也焉¶
<pb:KR2k0036_WYG_055-9b>¶
可雜于一壇而祭之議以城隍之神歸之本廟于常祭¶
外添祭一壇(明嘉靖/祀典)¶
原祭雲雨風雷嶽鎮海瀆山川諸神每三嵗一親祭以¶
丑辰未戌用事雲雨風雷之神四壇南向五嶽五鎮五¶
山四海四瀆之神五壇北向京畿山川西向天下山川¶
東向(明嘉靖/祀典)¶
原天神壇方廣五丈高四尺五寸五分四出陛各九級¶
壝牆方二十四丈高五尺五寸厚二尺五寸櫺星門六¶
<pb:KR2k0036_WYG_055-10a>¶
正南三東西北各一内設雲形青白石龕四于壇北各¶
高九尺二寸五分(春明夢/餘録)¶
原地祇壇面濶十丈進深六丈高四尺四出陛各六級¶
壝牆方二十四丈高五尺五寸厚二尺四寸櫺星門亦¶
如神壇内設青白石龕山形三水形二於壇北各高八¶
尺二寸左從位山水形各一于壇東右從位山水形各¶
一于壇西各高七尺六寸(同/上)¶
增¶
<pb:KR2k0036_WYG_055-10b>¶
神祇壇在¶
先農壇内垣外之東南正南三門繚以重垣東為¶
天神壇制方南嚮一成方五丈高四尺五寸五分四出¶
陛各九級壇北設青白石龕四鏤以雲形各高九尺二¶
寸五分祀¶
雲雨風雷之神壝方二十四丈高五尺五寸壝正南三¶
門六柱東西北各一門二柱柱及楣閾皆白石扉皆朱¶
櫺西為¶
<pb:KR2k0036_WYG_055-11a>¶
地祗壇制方北嚮一成廣十丈縱六丈高四尺四出陛¶
各六級壇南設青白石龕五内鏤山形者三祭¶
五嶽五鎮五山之祇鏤水形者二龕下四圍鑿池祭則¶
貯水祭¶
四海四瀆之祇各髙八尺二寸壇東從位石龕山水形¶
各一祭¶
京畿名山大川之祇西從位石龕山水形各一祭¶
天下名山大川之祇各髙七尺六寸壝方二十四丈髙¶
<pb:KR2k0036_WYG_055-11b>¶
五尺五寸壝正北三門六柱東西南各一門二柱柱及¶
楣閾皆白石扉皆朱櫺(會大清/  典)¶
　　(臣/)等謹按¶
天神¶
地祇¶
太嵗壇位俱在¶
先農壇内祈雨則¶
遣官祭告雨足則報祀¶
<pb:KR2k0036_WYG_055-12a>¶
原國初肇祀太嵗禮官雜議因及隂陽家説十二時所¶
直之神太祖乃定祭太嵗于山川壇之正殿而以春夏¶
秋冬四月將分祀兩廡或謂月將非經見者按禮祭法¶
埋少牢于泰昭祭時也相近于坎壇祭寒暑也太嵗實¶
統四時而月將四時之候寒暑行焉今祭太嵗月將則¶
固時與寒暑之神也載諸祀典孰謂非經見耶(餘冬/序録)¶
原禮臣上言太嵗之神自唐宋以來祀典不載惟元有¶
大興作祭于太史院亦無常祭國朝始有定祀是以壇¶
<pb:KR2k0036_WYG_055-12b>¶
宇之制于古無稽按説文太嵗木星也一嵗行一次應¶
十二辰而一周天其為天神明矣亦宜設壇露祭但壇¶
制無考應照社稷壇築造髙廣尺寸差為減殺庶于禮¶
適宜詔可(明嘉靖/祀典)¶
原太嵗壇在山川壇内中為太嵗壇東西兩廡南為拜¶
殿殿之東南砌燎鑪殿之西為神庫神厨宰牲亭亭南¶
為川井外四天門東門外為齋宫鑾駕庫外為東天門¶
(春明夢/餘録)¶
<pb:KR2k0036_WYG_055-13a>¶
原祭太嵗月將等神于太嵗壇每嵗于立春大祫用事¶
正祀某甲太嵗之神東廡春秋月將之神西廡夏冬月¶
將之神(明嘉靖/祀典)¶
增太嵗壇在正陽門外西故山川壇内明嘉靖八年建¶
本朝因之乾隆十九年重修每年于正月上旬吉日十¶
二月杪恭祀¶
太廟日致祭太嵗月將之神恭遇¶
皇上行耕耤禮致祭¶
<pb:KR2k0036_WYG_055-13b>¶
先農禮成詣¶
太嵗壇拈香正殿太嵗兩廡月將壇(一大清/  統志)¶
增太嵗殿在¶
先農壇之東北南嚮七間三出陛各六級東西廡各十¶
有一間一出陛均四級前為拜殿七間拜殿東南燎鑪¶
一壇内垣門四各三間¶
神位南嚮四時十二月各有主者分祀兩廡東廡司春¶
秋為位六均西嚮西廡司夏冬為位六均東嚮(會大清/  典)¶
<pb:KR2k0036_WYG_055-14a>¶
原先農壇在山川壇内太嵗壇傍之西南永樂中建為¶
制一成石包甎砌方廣四丈七尺高四尺五寸四出陛¶
西為瘞位東為齋宫鑾駕庫東北為神倉東南為具服¶
殿殿前為觀耕臺臺用木方五丈高五尺南東西三出¶
陛臺南為耤田護壇地六百畆供黍稷及薦新品物又¶
地九十四畆有竒每年額稅太常寺㑹同禮部收貯神¶
倉以備旱潦嘉靖中建圓廪方倉以貯粢盛上耕耤田¶
親祭餘年順天府尹祭(春明夢/餘録)¶
<pb:KR2k0036_WYG_055-14b>¶
　　(臣/)等謹按明史禮志嘉靖中建先農壇高五尺廣¶
　　五丈與春明夢餘録互異¶
增¶
先農壇在¶
太嵗壇西南明嘉靖中建¶
本朝因之乾隆十九年重修(一大清/  統志)¶
增¶
先農壇在正陽門外西南制方南嚮一成周四丈七尺髙四¶
<pb:KR2k0036_WYG_055-15a>¶
尺五寸四出陛各八級東南為瘞坎壇北為殿五間以蔵¶
神牌東¶
神庫西¶
神厨各五間左右井亭各一東南為¶
觀耕臺方廣五丈髙五尺面甃金甎四圍黄緑琉璃東¶
南西三出陛各八級繞以白石闌柱前為¶
耤田後為¶
具服殿五門南嚮三出陛南九級東西各七級東北為¶
<pb:KR2k0036_WYG_055-15b>¶
神倉中廪制圓前為收榖亭左右倉十有二間後為祭¶
器庫(會大清/  典)¶
增乾隆十七年¶
御製祭¶
先農壇詩　莫非爾極粒羣生祀典躬行逮舉耕藹藹¶
青郊含宿露垂垂黄幕朗新晴三推敢懈勤民志七奏¶
惟宣望嵗情好雨知時先受貺益深兢業凛持盈¶
增乾隆二十年¶
<pb:KR2k0036_WYG_055-16a>¶
御製祭¶
先農壇詩　練日臨祥亥占農逮正晨祈豐¶
祀修潔致敬宇維新(上年先農南北郊壇工竣即命重/修      壇并于壝外多植嘉樹)¶
(而禁種菜以致/蠲㓗時方蕆役)贊¶
帝降嘉種于時此大徇即看土膏潤慰悚戴¶
鴻鈞¶
增乾隆二十四年¶
御製耕耤日祭¶
<pb:KR2k0036_WYG_055-16b>¶
先農壇詩　有事祈¶
神佑無非仰¶
帝臨方壇修¶
毖祀姑洗協元音農務將興候身先要必欽況曾艱臘¶
雪益切望春霖三獻遵依古四推匪自今(四推之禮始/自    皇考)¶
(率成/典制)黄雲落土雨踧踖惴彌深¶
　　(臣/)等謹按卷中恭載¶
皇上御製詩凡初見及有闗典禮考訂者皆敬謹繕録¶
<pb:KR2k0036_WYG_055-17a>¶
原𢎞治元年二月孝宗皇帝行耕耤田禮順天府率兩¶
縣官耆老之後添上中下農夫各十人穿本等衣鞋各¶
執農器引見叩頭令其終畝人賜布一疋後循以為例¶
(明嘉靖/祀典)¶
原親耕耤田合用田具什物黄龍口等犁牛具順天府¶
造辦彩旗樂人禮部備辦庶人綘衣縧履巾襪并大紅¶
紗滿紅燈祭器工部修造教坊司合用樂器銅鑼四面¶
黒油腔大皷四面小皷二面黒油腔韸子四面白鐡鈎¶
<pb:KR2k0036_WYG_055-17b>¶
青緜繩穿紅油木&KR3198;四把木义四把掃帚四把斗蓬四¶
箇蓑衣四領黒油扛四根青綿花繩四根(同/上)¶
原駕祀先農躬耕耤田工部題請將黄龍口犁黄犍牛¶
黄絨鞭黄套索各一紅犁黄牛紅絨鞭紅套索各十二¶
鐡箸鐡&KR3198;木&KR3198;竹筐米篩竹箕荆筐掃苖掃帚簸箕各¶
十耙二副行順天府辦送(水部/備考)¶
原天順乙酉仲春元辰上親耕于南郊命朝臣從耕于¶
是少保吏部尚書華葢殿大學士李賢禮部尚書姚夔¶
<pb:KR2k0036_WYG_055-18a>¶
兵部尚書王竑工部尚書白圭吏部右侍郎翰林院學¶
士彭時户部左侍郎楊鼎耕其左廣平候袁瑄隆平候¶
張佑定襄伯郭登吏部左侍郎翰林院學士陳文吏部¶
右侍郎尹旻通政使張文質耕其右户部尚書馬昻進¶
耒耜上耕耤三推從耕者各五推九推訖京尹及赤縣¶
令率耆庶終畝(水東/日記)¶
原嘉靖九年二月上躬耕耤田三公九卿執事官一十¶
二員昌國公張鶴齡建昌候張延齡大學士張璁翟鑾¶
<pb:KR2k0036_WYG_055-18b>¶
吏部尚書方獻夫兵部尚書李承勛户部尚書李瓉禮¶
部尚書李時刑部尚書許讚工部尚書章拯都察院右¶
都御史汪鋐翰林院學士顧鼎臣進耒耜執事官五員¶
户部尚書梁材太常寺卿陳道瀛鴻臚寺卿魏璄少卿¶
孫伯義順天府尹黎奭(明嘉靖/祀典)¶
原崇禎七年二月上親祭先農壇行耕耤禮十五年二¶
月上復親祭先農行耕耤禮户部尚書𫝊淑訓進耒耜¶
順天府尹張宸極進鞭上左手秉耒右手執鞭三推步¶
<pb:KR2k0036_WYG_055-19a>¶
行犁土中盡壠而止耕時教坊司引紅旗兩旁唱禾詞¶
老人牽牛二人扶犁二人耕畢户部尚書跪受耒耜置¶
犁亭府尹跪受鞭置鞭亭府尹捧青箱播種耆老以御¶
牛隨而覆之上御觀耕臺於是大學士周延儒賀逢聖¶
張四知謝陞陳演吏部尚書李日宣六人耕于東定國¶
公徐允禎恭順候呉惟英清平伯呉遵周户部尚書傅¶
淑訓兵部尚書陳新甲工部尚書劉遵憲六人耕于西¶
順天府㕔官各執箱播種太常卿奏耕畢駕至齋宫農¶
<pb:KR2k0036_WYG_055-19b>¶
夫終畝科臣沈迅以教坊承應歌詞俚俗請改正上諭¶
禮臣以後耕耤宜歌豳風之詩(春明夢/餘錄)¶
　　朱彛尊原按耤田耕罷燕及羣臣教坊承應作黄¶
　　童白叟鼔腹謳歌為佯醉狀𢎞治初元耕耤教坊¶
　　以雜劇承應左都御史馬文升厲色曰新天子當¶
　　知稼穡艱難豈宜以此黷亂宸聽即斥去之思陵¶
　　命改歌豳風信卓見也¶
增嵗仲春吉亥¶
<pb:KR2k0036_WYG_055-20a>¶
皇帝躬耕於¶
帝耤豫期由部奏請¶
命王三人卿九人從耕鴻臚寺豫於¶
帝耤兩旁東西各設從耕位立表以識前期一日¶
皇帝御中和殿閲祭¶
先農祝版禮畢¶
閲耕具畢¶
乗輿還宫至日¶
<pb:KR2k0036_WYG_055-20b>¶
皇帝禮服詣¶
先農壇致祭畢¶
御具服殿更龍袍從耕暨侍班各官更采服以竢(清大/  會)¶
(典/)¶
　　(臣/)等謹按¶
具服殿¶
御製額曰劭農勸稼聨曰千畝肇農祥寅清將事三推¶
　　勤御耦亥吉祈年皆¶
<pb:KR2k0036_WYG_055-21a>¶
皇上御書¶
　　又按舊制¶
上耕耤所司預設采棚於耤田上乾隆二十三年奉¶
上諭吉亥耤畝所重劭農黛耜青箱畚鏄蓑笠咸寓知¶
　　民疾苦之意而設棚懸采以芘風雨義無取焉吾¶
　　民涼雨犁而赤日耘雖襏襫之尚艱豈炎濕之能¶
　　避且片時用而過期徹所費不啻數百金是中人¶
　　數十家之産也其飭除之遂為定例¶
<pb:KR2k0036_WYG_055-21b>¶
增¶
帝耤正中陳¶
躬耕黄耒駕以黄犢户部尚書一人立于右東面順天¶
府尹奉鞭立于左西面耤田東西從耕朱耒各六駕以¶
黝牛府屬丞倅奉青箱者咸竢於次樂部典樂一人和¶
聲署正二人丞二人立耤田左右署史歌禾辭者十有¶
四人司金皷版篴笙簫者各六人頂帶老農四人以次¶
立耤田左右麾五色彩旗者五十人披蓑帶笠執錢鏄¶
<pb:KR2k0036_WYG_055-22a>¶
者二十人牽牛耆老三十四人上農夫十人中農夫十¶
人下農夫十人立歌禾辭者之外相間為班均東西面¶
魚貫序立鴻臚寺鳴贊二人侍儀御史二人夾耤田序¶
立不從耕王公暨三品以上文武官序立於¶
觀耕臺側禮部尚書奏請¶
行耕耤禮¶
皇帝至¶
耕位南嚮立從耕三王九卿以次就耕位東西面立鴻¶
<pb:KR2k0036_WYG_055-22b>¶
臚官引王公各官至¶
觀耕臺南左右隅均南嚮立鳴贊贊進耒户部尚書北¶
面跪進耒贊進鞭順天府尹北面跪進鞭皆興退¶
皇帝右秉耒左執鞭耆老二人牽犢上農夫二人扶犁¶
禮部太常寺鑾儀衛堂官各二人恭導¶
皇帝行耕耤禮和聲署署史揚采旗司樂官引署史鳴¶
金皷歌禾辭左右隨行順天府丞奉青箱以從户部侍¶
郎播種¶
<pb:KR2k0036_WYG_055-23a>¶
皇帝四推四返畢歌止鳴贊贊受耒户部尚書北面跪¶
受耒贊受鞭順天府尹北面跪受鞭皆興暨順天府丞¶
奉青箱仍設龍亭和聲署正率所屬退禮部尚書奏請¶
御觀耕臺(㑹大清/  典)¶
　　(臣/)等謹按¶
觀耕臺舊制以木為之乾隆十九年奉¶
㫖改用磗石臺座前左右三出陛周以石闌¶
增¶
<pb:KR2k0036_WYG_055-23b>¶
御觀耕臺¶
皇帝由午階升座記注官四人由西階升立臺上西南¶
隅東面鴻臚官引王公百官退立於臺下左右均東面¶
北上從耕三王九卿以次受鞭耒皆耆老一人牽牛農¶
夫二人扶犁順天府屬丞倅一人奉青箱一人播種三¶
王五推五返九卿九推九返畢釋鞭耒入侍班位立執¶
事官各設青箱於采亭鴻臚官引順天府尹及丞率所¶
屬官耆老農夫至臺前甬道西北面東上行三跪九叩¶
<pb:KR2k0036_WYG_055-24a>¶
禮畢退至耤田終畝禮部尚書奏禮成¶
駕興由東階降乗輿還宫導迎樂作奏佑平之章王公¶
從各官以次退是日¶
賚耆老農夫布各四疋及秋玉粒告成擇日收貯¶
神倉以供¶
天¶
地¶
宗廟¶
<pb:KR2k0036_WYG_055-24b>¶
社稷之粢盛(會大清/  典)¶
　　(臣/)等謹按耕耤之典前代帝王不過偶一躬親垂¶
　　之史冊已侈為盛事我¶
朝¶
列聖相承重農勸穡¶
世宗憲皇帝特命加一推一返我¶
皇上御極以來¶
親耕典禮嵗必舉行並於三推之外敬遵加一之禮勤¶
<pb:KR2k0036_WYG_055-25a>¶
　　穡事而劭農功洵超邁千古矣¶
增乾隆六年¶
御製仲春耕耤詩　布政宜敦本當春乃勸農良辰耕¶
帝耤膏雨遍畿封輦路華旌暎城闉瑞靄濃¶
明禋先致享¶
神格益滋恭耒耜青箱列公卿法服從三推親竟畝百¶
室願如墉¶
皇考貽謨烈齋宫著肅雝無須陳夏諺即此仰¶
<pb:KR2k0036_WYG_055-25b>¶
堯宗¶
增乾隆九年¶
御製二月二十七日耕耤禮成得詩四首　昭蘇春氣¶
濃千畝正南縱勸穡倡羣辟¶
明禋考秩宗輕雲籠旭日殷禮享¶
先農佇望甘膏沛微𠂻益致恭¶
皇考勤農本年年盛典修春郊方淡蕩穡事敢遲留野¶
老披蓑笠青壇覲冕旒頒恩勞終畝㫖酒美思柔　綵¶
<pb:KR2k0036_WYG_055-26a>¶
棚周沃壤䓤犗服青犁京兆種方布皇州草未萋九三¶
分位次黍稷按東西釀雨雲容好應霑&KR1226;起泥　祥風¶
扇盎融金翼影方中閶闔千門啟逶迤一路通心因繩¶
武恪禮以重農隆蠶館初諏吉勤民此意同(是年初命/皇后舉親)¶
(蠶/禮)¶
增乾隆十一年¶
御製三月二十一日耕耤十二韻　良辰惟吉亥農禮¶
事親耕嵗舉遵¶
<pb:KR2k0036_WYG_055-26b>¶
先典晨開出禁城和鈴鳴&KR0938;&KR0938;葆羽曜晶晶至止方壇¶
近趨蹌列陛平佑¶
神依古制嘉樂恊元聲夙辦粢梁種(豫日中和殿/視榖種犁鞕)言觀¶
耒耜呈禾詞三十六田父陌阡行濕濕服䓤犗齊齊覆¶
綵棚三推勤已諭加一訓尤明(加一之禮葢自我/    皇考始行之)甸者¶
青箱播疇人玉漏傾不寧倡穡事端以奉¶
齊盛安得如膏潤寛予望嵗情¶
增乾隆二十年¶
<pb:KR2k0036_WYG_055-27a>¶
御製耕耤詞三首　洪縻在手御犁扶京兆司農執事¶
趨詎止㳺場循典禮要知農重祝農廡　雨霑春鳸命¶
耕時千畝祥風颭綵旗嵗嵗躬親不遑逸劭農¶
家法式勤思　欄輝白玉望耕臺帝耤今年禮倍該(望/耕)¶
(臺舊以木為之/今改建石臺)恰值青郊一犁足惠風合拂曉雲開¶
增乾隆二十三年¶
御製耕耤禮成述事　兩嵗躬耕稽省春劭農寧敢重¶
逡廵青箱黛耜陳依舊綵綴華棚罷以新(向以耤畝之/上設棚懸綵)¶
<pb:KR2k0036_WYG_055-27b>¶
(以蔽風雨今嵗二/月始勅所司除之)已慰潤泉啟蚓户更希繼澤見魚鱗¶
禾詞卅六分明聽八政心欽倡萬民¶
増乾隆二十五年¶
御製耕耤擬禾詞四首　沃塗膏壤司空掌縹軛紺轅¶
農正陳率稼供粢胥要道敬遵¶
家法嵗躬親　千里王畿霑臘雪陽春二月被甘霖¶
天恩今嵗真優渥益為(去/聲)舒心益惕心　隴麥芃葱實¶
愜懷寧惟耕畝治除佳去年此日那能忘曽是雺雺鎮¶
<pb:KR2k0036_WYG_055-28a>¶
雨霾　四推蕆禮置朱紘遞進扶犁王與卿諸部回人¶
列觀預(是日命隨將軍凱旋入覲之哈宻郡王玉素富/暨各回部貝勒貝子公伯克等於迎駕後並得)¶
(入壇/觀禮)俾知國典重農耕¶
增乾隆三十一年¶
御製耕耤禾詞　司農京兆進犁鞭黄道迎南直似弦¶
恭已倡民宜用慎却思將事隔經年(去嵗南巡/未耕耤)　取諸¶
益象自神農耒耨由來萬古宗自在勤民寳稼穡豈闗¶
剡木飾金龍　春耕仲月早成詩吉亥云當此際宜雖¶
<pb:KR2k0036_WYG_055-28b>¶
是司天撰良日究為&KR1226;土太遲時(耕耤例涓三月初亥/今嵗欽天監以初六)¶
(日乙亥不宜栽種遂移用/次亥播穀之期未免畧晩)　三推加一陟臺崇農具農¶
夫列侯同非不豳風圖日覧闗心觸目厪田功¶
增乾隆三十三年¶
御製耕耤禾詞　春亥䖍因撰吉期翻嫌身先(去/聲)此為¶
遲(耕耤例於清明後亥日舉行今歳二/月十八日清明故於廿九日行禮)犁鞭襄事胥文¶
苑(户部尚書于敏中進犁工部尚書管府/尹事裘曰修進鞕二人皆内廷翰林)應有佳詞佐¶
穡儀　戊土嵗千籲豐楙子支春仲叶孳萌勤民要務¶
<pb:KR2k0036_WYG_055-29a>¶
足衣食穆穆天田此倡(去/聲)耕　沃壤平治(平/聲)厥畝千黄¶
牛拖耒直如弦春郊早見新耕者所喜土膏潤大田¶
碧宇雲輕風亦輕三推加一嵗躬行(古禮三推穡特皇/考劭農重    加)¶
(一推每嵗遵/行率舊典也)知非待雨究希雨愛聽春鳩古樹鳴¶
增耕耤三十六禾詞　光華日月開青陽房星晨正呈¶
農祥帝念民依重耕桑肇新千耤考典章吉蠲元辰時¶
日良蒼龍鑾輅臨天閶青壇峙立西南方犧牲簠簋升¶
芬芳皇心祇敬天容莊黄幕致禮䖍誠將禮成移蹕天¶
<pb:KR2k0036_WYG_055-29b>¶
田旁土膏沃洽春洋洋黛犁行地牛服韁司農穜稑盛¶
青箱洪縻在手絲鞭揚率先稼穡為民倡三推一墢制¶
有常五推九推數遞詳王公卿尹咸贊襄甸人千耦列¶
雁行耰耡既畢恩澤滂自天集福多豐穣來牟蕎蘥森¶
紫芒華薌赤甲秈稈䄱秬秠三種黎白黄稷粟堅好碩¶
且香穈𦬊大穂盈尺長五榖五豆充隴場穄粢&KR1265;䵖九¶
色糧蜀秫玉黍兼東廧烏禾同收除童梁雙岐合頴遍¶
理疆千箱萬斛收神倉四時順序百榖昌八區九有富¶
<pb:KR2k0036_WYG_055-30a>¶
葢蔵歡騰億兆感聖皇(律吕正/義後編)¶
(原顧鼎臣帝耤躬耕賦極帝在位之九載大業朗以遐/宣闢兩儀以作事掩六  以為𨞬四時肇其順序八政)¶
(飭而罔愆猶且遡王事之本念民事之艱憲古昔以示/勸躬徃耕乎耤田是月也星麗辰角日移参尾太皡司)¶
(辰勾芒佐理律應夾鐘節惟雨水當木徳之在御見斗/杓之東指林含烟以葱菁華綴露而旖旄長川漾而流)¶
(碧芳草靡以成綺羌萬井與千㕓咸戒期於于耜乃命/司空治館金吾視壇熛宫岌嶫絳殿蜿蜒青幄雲駐翠)¶
(幙氛連有崇臺以觀稼亘千畆兮陌阡若天造而地設/以待聖天子之幸焉爾乃即齋宫坐宣室儷朱紘戴青)¶
(幘祝史正辭巫咸獻吉瑤露朝嚴金根宵飭服葱犗於/紺轅駕蒼龍以縹□後車備播殖之器中宫獻穜稑之)¶
(實於是勾陳肅隊招搖啟途六軍雷動七校風驅前披/雲以建纛後捎星而曳旟草莫莫兮承輦花菲菲兮襲)¶
<pb:KR2k0036_WYG_055-30b>¶
(裾至則直廬周設崇卑在位耆老偕觀耕夫咸萃眄翠/旄之誕臨歡聲騰而動地爾其配后稷享先農奠倉榖)¶
(與元醴燎芳桂與香藭太牢薦而肥腯太簇奏而從容/既用䖍於祼鬯乃躬即乎田功于焉京兆奉鞕司徒獻)¶
(耜牛濈濈以從縻畆畇畇其如砥羣歌而田鼓聲聞三/推而土膏脈起陟巍臺以俯眺覩萬民之舉趾大徇之)¶
(典將行享醴之讌斯啟時則大宗伯捧䇿而進曰陛下/應農祥而發令順陽氣以時行耤千畆於畿甸勤萬乘)¶
(以躬耕示三農以崇本埀百世而為經天子有睟其容/辴然而喜曰黍稷馨香籩豆以飾者孝子則也三時不)¶
(違唯農是恤者仁之錫也庶土任宜深耕易植者政之/式也余一人念稼穡之艱難躬胼胝而無逸雖六府之)¶
(孔修猶日慎于一日豈止于奉遺典而循行慕前修而/潤色者哉于時上率元臣載拜稽首奉萬嵗之觴上一)¶
(人之夀鐫玉䇿而紀瑤編勒鴻猷以不朽頌曰於惟上/聖秉化權兮洪澤汪濊溢八埏兮百祀咸秩儀孔䖍兮)¶
<pb:KR2k0036_WYG_055-31a>¶
(爰稽昔典耕耤田兮帝既至止三推先兮羣工卿寺禮/罔愆兮農夫終畆播殖蕃兮以供粢盛潔且蠲兮雨風)¶
(時若大有年兮小臣稽首載颺言兮土顧文康集&KR0756;乘/原劉榮嗣駕耕耤田恭紀  青陽膏  動郊原玉)¶
(時出應門自古有年歌帝力於今祈穀荷君恩西疇栁/帶宫雲暖上苑花迎稼雨繁田畯于時占介福茨梁早)¶
(已報曽孫田半舫集/増李霨籍  恭紀詩)　(昊天擇厥子惟徳不以親聖人/)¶
(執大象奠物非佚身禋享有常秩幽以悦百神阜求不志/敢私明以媚兆人人神茍無憾黄虞道彌淳  大興縣)¶
增¶
先農壇内垣東門外北為¶
慶成宫南嚮正殿五間崇基石闌前左右三出陛各九¶
<pb:KR2k0036_WYG_055-31b>¶
級後殿五間左右配殿各三間正殿前時辰牌石亭一¶
内宫牆南三門東西掖門各一外宫牆南中三門左右¶
各一門東南鐘樓一壇外垣周千三百六十八丈東嚮¶
門二南北並列南入¶
先農壇北入¶
太嵗殿皆三門角門一(㑹大清/  典)¶
　　(臣/)等謹按乾隆二十年㑹典進¶
呈奉¶
<pb:KR2k0036_WYG_055-32a>¶
御筆將先農壇齋宫改為慶成宫¶
原旗纛廟在太嵗殿之東亦永樂中建神曰旗頭大將¶
曰六纛大神曰五方旗神曰主宰戰船之神曰金皷角¶
銃砲之神曰弓弩飛鎗飛石之神曰陣前陣後神祗五¶
猖等衆皆南向旗纛蔵内府仲春遣旗手衛官祭于廟¶
霜降祭于教塲嵗暮祭于承天門外(春明夢/餘録)¶
　　(臣/)等謹按旗纛廟舊址即今¶
神倉乾隆十八年奉¶
<pb:KR2k0036_WYG_055-32b>¶
諭㫖先農壇舊有旗纛殿可徹去將神倉移建于此又¶
　　原書引春明夢餘録六纛大神考明史禮志作六¶
　　纛大將彼此互異¶
增觀音寺在¶
先農壇南(五城寺/院冊)¶
　　(臣/)等謹按觀音寺明崇禎十四年王應魁建鑿井¶
　　施茶水今井尚存有翰林院編修魯元寵撰碣¶
增佑聖菴在觀音寺南(五城寺/院冊)¶
<pb:KR2k0036_WYG_055-33a>¶
　　(臣/)等謹按觀音寺與永定門相近建于明萬厯三¶
　　十二年有太子太保吏部尚書李戴撰碑¶
　¶
　¶
　¶
　¶
　¶
　¶
<pb:KR2k0036_WYG_055-33b>¶
　¶
　¶
　¶
　¶
　¶
　¶
　¶
欽定日下舊聞考卷五十五¶
#+PROPERTY: JUAN 卷五十五舉正
<pb:KR2k0036_WYG_055-34a>¶
欽定日下舊聞考卷五十五舉正¶
　天神壇條原書訛作神祗壇按為天神之祀今改¶
　¶
　¶
　¶
　¶
　¶
　¶
<pb:KR2k0036_WYG_055-34b>¶
　¶
　¶
　¶
　¶
　¶
　¶
　¶
欽定日下舊聞考卷五十五舉正¶
