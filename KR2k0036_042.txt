# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:23.400329
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷四十二
<pb:KR2k0036_WYG_042-1a>¶
欽定四庫全書¶
欽定日下舊聞考卷四十二¶
　皇城(四/)¶
原虎城在太液池之西北隅睥睨其上而阱其下阱南¶
為鐵門關而竇其南為小穽小穽内有鐵栅如籠以檻¶
虎者虎城西北隅有豹房(燕都逰/覽志)¶
(原王世貞正徳宫詞隊窄衫盤鳯稱身裁玉靶雕弓月/樣開紅粉别依囬鶻  君王新自虎城來  弇州山人)¶
(集宫以上二條原/在  室門今移改)¶
<pb:KR2k0036_WYG_042-1b>¶
　　(臣/)等謹按虎城在今教軍塲西南𢎞仁寺後基址¶
　　尚存¶
原百獸房在虎城之後連楹南向(燕都逰/覽志)¶
增太液池北紫光閣傍有百鳥房多畜竒禽異獸如孔¶
雀金錢雞五色鸚鵡白鶴文雉貂䑕舎貍猻海豹之類¶
本朝不此是尚但給飲啄而已(金鼇退/食筆記)¶
(原穆天子得白狐以為異以天下無粹白之狐也今西/内有白狐居籠中甚馴  露書)¶
(原陳沂放内苑諸禽詩去多年調養在雕籠放出初飛/失舊叢祗為㤙深不能  朝來還繞上陽宫  拘虚集)¶
<pb:KR2k0036_WYG_042-2a>¶
原正德二年八月蓋造豹房公&KR0351;前後㕔房并左右廂¶
歇房上朝夕處此不復入大内矣(明武宗/實錄)¶
原七年添修豹房屋二百餘間費銀二十四萬餘兩(同/上)¶
(原唐時給役禁中多名為小兒如花藍小兒飛龍小兒/五坊小兒是也五坊者徳宗所立曰雕坊鶻坊鷂坊鷹)¶
(坊狗坊漢有狗監正徳中豹房皆是此意/筆麈)　(穀城山房/)¶
(原王世貞正徳宫詞錦玉水垂楊面面栽豹房官邸接/天開行人莫愛纒頭  萬乗親歌壓酒杯  弇州山人)¶
(藁/)¶
原西内有虎城畜虎豹旁有牲口房養珍禽竒獸上曰¶
<pb:KR2k0036_WYG_042-2b>¶
民脂民膏養此何用遂殺虎以賜近臣餘皆縱之(明崇/禎遺)¶
(錄/)¶
(補内監蟲蟻房虎豹犀象各有職秩有品料如虎食將/軍俸象食指揮俸不甚於秦松之大夫漢柏之將軍乎)¶
(條留青日札門以上十/  原在宫室  今移改)¶
　　(臣/)等謹按百獸房豹房乆廢¶
原正徳七年十一月詔建鎮國寺于大内西城(大政/記)¶
(原正徳九年十月刑部主事李中上言今日大權未收/儲位未建義子未革紀綱日弛風俗日壊小人日進君)¶
(子日退士氣日靡言路日閉名器日輕賄賂日行禮樂/日廢刑罰日濫民財日殫軍政日敝善治一無可舉蓋)¶
<pb:KR2k0036_WYG_042-3a>¶
(以陛下惑於異端也夫禁掖嚴䆳豈異教所得雜今乃/於西華門内豹房之地建䕶國佛寺延住番僧日與親)¶
(處異言日沃忠言日逺則用舍之顛倒舉錯之乖方政/務之廢弛豈不宜哉伏望陛下毁佛寺出番僧妙選儒)¶
(臣朝夕勸講務正心誠意之學明二帝三王之道攬大/權以絶天下之奸建儲位以立天下之本革義子以正)¶
(天下之名疏入不報尋降廣東/通衢驛驛丞  明武宗實錄)¶
原騰禧殿覆以黑琉璃瓦明武宗西幸悦樂伎劉良女¶
遂載以歸居此俗呼為黒老婆殿(金鼇退/食筆記)¶
(原胡纉宗擬古詩/十乗載得美人歸)　(驚喜君王至西華夜啟扉後車三/鳥鼠山人集  以上四條原在宫)¶
(室門今/移改)¶
<pb:KR2k0036_WYG_042-3b>¶
　　朱彛尊原按康陵載劉良女歸號曰夫人及南巡¶
　　日帝期以中途召之夫人脱簪予帝以示信帝騎¶
　　過盧溝亡之大索不得也行至臨清念夫人召之¶
　　以不見簪不徃帝不獲已兼程抵潞河載夫人偕¶
　　南寺觀旛幢列鎮國公號復繫以名夫人每得並¶
　　書嘉靖初納南京給事中王紀之言俾盡撤去然¶
　　夫人在途常諫帝㳺獵非專以色固寵者明之諸¶
　　陵皆有妃從𦵏而康陵獨無之惟二妃𦵏於金山¶
<pb:KR2k0036_WYG_042-4a>¶
　　無姓氏殆亦為尊者諱也¶
　　(臣/)等謹按鎮國寺今無考據李中疏在豹房之地¶
　　騰禧殿乆廢髙士竒金鼇退食筆記謂在旃檀寺¶
　　西則正與豹房毗連稍南有北極廟相傳亦明代¶
　　古刹云¶
原經厰又西曰洗白厰曰果園厰曰西安裏門曰甲乙¶
丙丁戊及承運廣盈廣惠廣積贓罰十庫(蕪/史)¶
(原果園厰在櫺星門之西明永樂年製漆器以金銀錫/木為胎有剔紅填漆二種剔紅合有蔗段蒸餅河西三)¶
<pb:KR2k0036_WYG_042-4b>¶
(撞兩撞等式蔗段人物為上蒸餅花草為次盤有圓方/八角縧環四角牡丹瓣等式匣有長方二撞三撞四式)¶
(其法朱漆三十六次鏤以細錦底漆黑光針刻大明永/樂年製比元時張成楊茂劍環香草之式似為過之填)¶
(漆刻成花鳥填彩稠漆磨平如畫乆而愈新其合製貴/小深者五色靈芝邉淺者回文戧金邉價數倍於剔紅)¶
(二種皆厰製也/室門今移改)　(金鼇退食筆記/)　(以上二條原在宫/)¶
　　(臣/)等謹按洗白厰乆廢考真如境廟内有隆慶戊¶
　　辰御用監造厰碑記畧云本監洗白厰成造上用¶
　　兠羅絨袍公&KR0351;又隆慶辛未修厰及添設袍作縧¶
　　作公&KR0351;作房亦有碑稍西地名劉鑾塑内有真武¶
<pb:KR2k0036_WYG_042-5a>¶
　　廟廟有萬厯癸巳修洗白厰縧作碑云初縧作置¶
　　公&KR0351;一區於果園厰前機作等房俱聚于此後擇¶
　　果園厰隙地建茲縧作是洗白厰果園厰俱在此¶
　　地無疑¶
原京師像設之竒古者曰劉鑾塑説者疑鑾與元音相¶
近而誤考郝伯常陵川集燕有四賢祠其像塑自劉鑾¶
則鑾别是一人著名於正奉之先者也正奉塑像虞文¶
靖特為作記元史方技傳云有劉元者嘗從阿爾尼格¶
<pb:KR2k0036_WYG_042-5b>¶
學西天梵相亦稱絶藝下云元字秉元薊之寶坻人而¶
劉同人紀帝京景物遂目為藝元足資噴飯(析津日記/  原在郊)¶
(坰門今/移改)¶
增元都勝境在𢎞仁寺西建於元相傳為劉元塑像正¶
殿乃玉皇大帝右殿塑三清儀容肅穆道氣深沉左殿¶
塑三元帝君上元執簿側首而問若有所疑一吏跪而¶
答甚戰慄一堂之中皆若悚聽嚴肅者神情動止如聞¶
謦欬真稱絶藝(金鼇退/食筆記)¶
<pb:KR2k0036_WYG_042-6a>¶
　　(臣/)等謹按元都勝境建於元代因内有劉鑾塑像¶
　　其地因之得名¶
本朝乾隆二十五年重修¶
賜名天慶宫前殿額曰泰鈞後殿額曰統元皆¶
皇上御書¶
增乾隆二十七年¶
御製天慶宫像元劉鑾塑詩　南雕北塑古所傳大都¶
神塑猶存元名手劉姓元與鑾東嶽搏換稱元賢茲天¶
<pb:KR2k0036_WYG_042-6b>¶
慶像鑾坯埏棟宇剥落像巍然呵䕶丁甲其敢延為新¶
棟宇舟雘鮮像弗增易如故焉是日路便展禮䖍髙居¶
上帝絳節翩侍臣儀從飄乎仙曹司聾啞解事艱斯非¶
曲欲為其難以神喻人至理存一絜矩乃為心寒¶
　　(臣/)等謹按天慶宫像元劉鑾塑¶
御製詩是為首見之篇謹編載卷内¶
原正徳三年五月遷甲乙丙丁等庫於内府四年八月¶
以新造天財甲乙丙丁等庫成欲盤移庫藏命魏國公¶
<pb:KR2k0036_WYG_042-7a>¶
徐顯宗行在户部右侍郎吳璽總理其事(明英宗/實錄)¶
原十庫自戊子之後不全用十干以已者已也是以改¶
用别名曰承運廣盈廣惠廣積贓罰魏忠賢從甲字庫¶
出身遂倚任李宗政為掌庫餘九庫聴宗政指揮示優¶
異焉(蕪/史)　(以上二條原在/宫室門今移改)¶
(增十庫甲字掌貯銀硃黄丹烏梅籐黄水銀諸物乙字/掌貯奏本等紙及各省所解胖襖丙字掌貯絲綿布匹)¶
(丁字掌貯生漆桐油等物戊字掌貯弓箭盔甲等物承/運掌貯黄白生絹廣盈掌貯紗羅諸帛匹廣惠掌造貯)¶
(巾帕梳籠刷抿錢貫鈔錠之類贓罰掌沒入官物已上/各掌庫一員貼庫簽書無定員  明史職官志)¶
<pb:KR2k0036_WYG_042-7b>¶
(增廣積庫收焰硝硫/黄等物  明會典)¶
原十庫西有司鑰庫(蕪/史)¶
(原司鑰庫檢得天啟錢數枚古色斑駁進至御前上問/昔年擬年號者誰左右以内閣及翰林官對上怫然)¶
(天啟宫詞註令以上二條原在宫室門今移改差官于/增嘉靖時又  工部查照永樂宣徳年間事例)¶
(直𨽻并河南閩廣鑄造嘉靖通寶觧京貯内府司鑰庫/  明會典)¶
(增天財庫凡正陽等九門并各鈔闗本折/錢及皇城各門鎻鑰俱送本庫收  同上)¶
　　(臣/)等謹按今西安門内街北十庫前有天王殿殿¶
　　前有修庫題名碑所記十庫與蕪史合而冠以司¶
<pb:KR2k0036_WYG_042-8a>¶
　　鑰庫之名其修廟碑記則云禁城西北隅有司鑰¶
　　庫而天財庫亦屬焉是司鑰庫乃十庫總理而天¶
　　財庫其附焉者也再考明史職官志所記十庫止¶
　　詳九庫職事獨闕廣積一庫今依明會典增入¶
　　又按天王殿¶
本朝康熙五十二年改為慈雲寺門額¶
聖祖御書¶
增十庫西曰鴿子房曰西安門(春明夢/餘録)¶
<pb:KR2k0036_WYG_042-8b>¶
　　(臣/)等謹按鴿子房其地有二聖廟即内府鴿子房¶
　　土地祠也有萬厯十九年重修碑記西安門内街¶
　　北之極西地也¶
原櫺星門迤西街南贓罰别庫之門也門傍東迤南曰¶
蠶池從陽徳門外皆可以至玉河是河也由北安門外¶
藥王廟西橋下入經靈臺寶鈔司東與䕶城河之西脈¶
合流過長安右門之北經承天門前再東過長安左門¶
之北自湧福閣會歸於黄城之巽城而總出焉(蕪/史)　(原/在)¶
<pb:KR2k0036_WYG_042-9a>¶
(宫室門/今移改)¶
　　(臣/)等謹按贓罰庫乃十庫之一十庫周牆尚存今¶
　　旃檀寺西北衚衕猶有贓罰庫之名則贓罰庫在¶
　　十庫極北蕪史作櫺星門西街南誤也蠶池在三¶
　　座門西街南東鄰¶
西苑北與羊房夾道相對嘉靖十年三月改築蠶壇於¶
　　仁壽宫側相傳飼蠶於此蠶壇詳¶
宫室門蠶池口内西為天主堂又西為琉璃作地名草¶
<pb:KR2k0036_WYG_042-9b>¶
　　厰¶
補蠶池明時宫人織錦之所今止存雲機廟故基(瑶華/集箋)¶
(門原在宫室/  今移改)¶
　　(臣/)等謹按雲機廟乆廢今光明殿衚衕内有名巧¶
　　機營者或即其地¶
原萬壽宫者文皇帝舊宫也世宗初名永壽宫自壬寅¶
從大内移蹕此中已二十年至四十年冬十一月之二¶
十五日辛亥夜火大作凡乘輿一切服御及先朝異寶¶
<pb:KR2k0036_WYG_042-10a>¶
盡付一炬相傳上是夕被酒與新幸宫姬尚美人者於¶
貂帳中試小煙火延灼遂熾此後即下詔雲南買諸寶¶
石及紫英石屢進不當意仍責再買如命户部尚書髙¶
燿求龍涎香經年僅得八兩蓋諸珍煨燼已盡無一存¶
者故索之急耳尚美人致火事未知果否至嘉靖四十¶
五年八月命拜未封宫御尚氏為壽妃贈其父臣為驃¶
騎將軍右軍都督僉事而同封貴妃文氏乃從敬妃進¶
封者其父止得指揮同知則恩禮輕重可知矣封妃之¶
<pb:KR2k0036_WYG_042-10b>¶
日距聖誕僅二日上春秋恰周一甲子蓋極尊貴之以¶
侑大慶上觴云(野獲/編)¶
(原嘉靖壬寅宫變宫婢楊金英欲斃上於熟寢以䋲束/喉不絶有張金蓮者知事不就走告皇后徃救獲甦乃)¶
(命太監張佐髙忠捕訊得同謀者楊玉香邢萃蓮姚淑/翠楊萃英闗梅秀劉妙蓮陳菊花王秀蘭八人又有徐)¶
(秋花鄧金香張春景黄玉蓮數人詔悉磔之於市上即/移御西苑萬夀宫不復居大内萬夀本成祖皇帝舊宫)¶
(也至辛亥萬夀宫災上乃暫御玉熈宫宫近西華門孔/道列屋僅兩層工部尚書雷禮言玉熈宫湫隘且地近)¶
(外非可乆御萬夀宫係皇祖受命重地宜及時營繕嚴/嵩欲諷上還大内具言三殿初成工料缺乏萬壽未宜)¶
(興復上不悦命太常卿徐璠督工以明世廟識餘録甚/原世廟居西内事齋醮一時詞臣  青詞得竄眷者)¶
<pb:KR2k0036_WYG_042-11a>¶
(衆而最稱上意者無如袁文榮煒董尚書份然皆誕妄/不典之言如世所傳對聨云洛水元龜初獻瑞陽數九)¶
(隂數九九九八十一數數原乎道道通元始天尊一誠/有感岐山丹鳯両呈祥雄聲六雌聲六六六三十六聲)¶
(聲聞於天天生嘉靖皇帝萬壽無疆此袁所撰最為時/所膾炙他文可知矣時每一舉醮無論他費即赤金亦)¶
(至數千兩蓋門壇扁對皆以金書屑為泥凡數十盌其/操筆中書官預備大管泚筆令滿故為不堪波盡狀則)¶
(袖之又出一管凡訖一對或易數十管則袖中金亦不/下數十銖矣吾鄉談相以此得二卿且致冨云  野獲)¶
(編嘉靖問供事内廷奉元修者宰臣嚴分冝以衰老得/原)¶
(賜腰輿至八十再賜肩與其同事而恩稍下者則夏文/愍翟文懿俱賜乗馬二公因私用腰輿上聞以為僭心)¶
(銜之夏被禍翟被逐已胎於此矣既同上勛崔元以勛/原撰文諸臣初時不過一二宰輔  而郭)¶
<pb:KR2k0036_WYG_042-11b>¶
(爵入陸炳朱希孝以緹帥入李春坊董份以學士入人/數既增直房有限得在列者方有登仙之羨不復覺其)¶
(湫隘且房俱東西向受日良苦惟嚴分宜最後得另建/面南一所甚寛潔且命賜白金笵為飲食器及他食物)¶
(甚備分宜處之凡十餘年分宜逐即以居徐華亭徐徙/居其内亦五年嚴之晩節以屢出直見疎徐懲其敗每)¶
(遇上命到閣理事或賜沐至家輒云戀念聖躬起居不/忍暫舍而出上以是益憐之髙新鄭最後入直其辨胡)¶
(給事疏中云所居凡四層十六楹最敞則亦分宜直房/之亞矣  同上)¶
(增明世宗晩年愛静常居西内勲輔大臣直宿無逸殿/日有賚賜如玲瓏雕刻玉帶金織蟒服金嵌寶石斗牛)¶
(縧繯綵絨䕶膝獨角獸補子貂䑕煖耳青油雨笠御製/藥酒五味湯御藥如意湯橙橘𤓰果之類嚴分宜記賜)¶
(畫扇有海榴&KR0902;可寸許穴其腹蔵象刻物器一百事工/巧異甚又有水晶及牙仙人墜子  金鼇退食筆記)¶
<pb:KR2k0036_WYG_042-12a>¶
原西宫再建欽定正宫前堂曰萬壽宫後寢曰壽源宫¶
宫門曰萬壽門左門曰曦福右門曰朗祿後門永綏含¶
祥成瑞仍舊後過廊左曰永康門右曰永順門宫亭名¶
大元殿名凝一門名衍慶殿東本四宫四十年已建萬¶
春宫至是三宫欽定萬和萬華萬寜其西四宫欽定仙¶
禧仙樂仙安仙明東西二街門扁七門隨西長街向東¶
四名自南起常寜常和常喜常輝向西金寜若舊三門¶
自東起攸順攸利金瑞後二牆門迎祉納康壬戌四月¶
<pb:KR2k0036_WYG_042-12b>¶
立帝社帝稷坊牌安砌宫門牆拓造西連房工成六月¶
十三日承祐殿成七月十八日祐祥殿祐寜殿板屋成¶
十月三日建洪應雷宫(古和/藁)　(以上七條原在/宫室門今移改)¶
　　(臣/)等謹按古和藁所載萬壽宫門殿各名與春明¶
　　夢餘録俱同惟春明夢餘錄較詳耳帝社帝稷坊¶
　　碑今無存詳¶
宫室門¶
(原嘉靖四十五年四月紫極殿壽源宫成百官上表稱/賀  明世宗實録)¶
<pb:KR2k0036_WYG_042-13a>¶
(原西苑宫殿自十年辛夘漸興以至壬戌凡三十餘年/其間創造不輟名號已不勝書至壬戌萬壽宫再建之)¶
(後其間可紀者如四十三年甲子重建惠熈承華等殿/寶月等亭既成改恵熈為元熈延年殿四十四年正月)¶
(建金籙大典於大元都殿又謝天賜丸藥於太極及紫/皇殿此三殿又先期剏者至四十四年重建萬法寶殿)¶
(名其中曰夀憩左曰福舍右曰祿舍則工程甚大各臣/俱沾賞至四十五年正月又建真慶殿四月紫極殿之)¶
(夀清宫成在事者俱受賞則上已不豫矣九月又建乾/光殿閏十月紫宸宫成百官上表稱賀時上疾已極雖)¶
(賀而未必能御矣自世宗升遐未匝月先撤各宫殿及/門所懸扁額以次漸拆材木穆宗欲以紫極宫材重建)¶
(翔鳯樓因工科都給事中馮成能力諫而止未歴數年/惟存壊垣斷礎而已蓋茲地為文皇帝潛邸舊宫因而)¶
(入紹大位且自永樂以來無論升遐即嬪御無一告殞/於此者故上意為吉地而安之禁籞初啟命為仁壽殿)¶
<pb:KR2k0036_WYG_042-13b>¶
(他如洪應雷壇上有禱必至如凝道雷軒上晝日恒御/皆無跡可問惟清福殿則整麗如故外門曰仙芳曰丹)¶
(馨内亭曰錦芳曰翠芬流泉石梁頗具幽致且松柏列/植䝉密蔽空又百卉羅植於庭開花時則今上亦時一)¶
(㳺幸蓋其地又與萬壽宫稍隔故得免焉於野獲編金/原嚴嵩萬壽宫頌  赫赫皇明膺運握符  烈太祖)¶
(陵闢都成祖繼天燮伐大定駐蹕全燕奠鼎凝命周宅/鎬京殷居亳邑履重馭輕四方之極有宫穹穹禁苑之)¶
(西名曰仁壽髙朗軒夷實惟斯宫肇基帝跡創始鴻圖/貽謀燕翼爰二百年我聖龍翔受命中興於二聖有光)¶
(以聖繼聖克復其始迺祓斯宫迺慰迺止金梁駕漢玉/棟干虹王氣榮光鬱鬰蔥蔥皇曰我祖明徳斯肇予實)¶
(嗣之曷循曷紹累厚增髙重基疊構特易隆名嘉進萬/夀夀考維祺自天之祐承以五福範衍基疇康寜好徳)¶
(申命用休百祿承次坤儀用彰安貞之吉應地無疆南/闢端門麗於陽徳法天行健四隩咸宅耀曦秩秩寅賓)¶
<pb:KR2k0036_WYG_042-14a>¶
(出日亦有輝朗素月澄璧隂陽之精左右互弼皇居皇/處匪曰豫侯景綜萬幾咸釐庻績志加窮閻念軫民食)¶
(亭翼豳風殿峙無逸南闢穀壇以祀於稷北鄰桑壝后/嵗親&KR0094;徳如關雎教形葛覃允矣風化匹於二南維昔)¶
(農桑王業之自皇宅于茲肇修苑事分條建規補弊興/滯皇心翼翼齋明莊栗昭事上帝靈威可質賜福降棋)¶
(百神效職衎于烈祖享祀一堂衣畫衮龍珩瑀瑲瑲天/眷聖皇而安而室俾濔熾昌俾爾多益長發其祥螽斯)¶
(蟄蟄天眷聖皇夀萬斯年綏以繁祉受祿于天天耀景/星地溢醴泉元龜薦瑞朱草呈鮮四方賀焉四夷服焉)¶
(我皇御歴曷有極焉㣲臣稽首敢獻斯篇君鈐山堂集/原皇甫冲西苑即事  曉日曈曨照御堤  王身在大)¶
(庖西雲邉鐘磬和仙樂日下旂幢襍綵霓侍從詔看元/鶴舞中官勅賜紫騮嘶長生殿上長明火不數秦王祀)¶
(寶鷄山華陽集/原蔣  卿宫詞)　(君王親著紫霞裳白玉冠簪八寶光/)¶
<pb:KR2k0036_WYG_042-14b>¶
(夜半碧壇星月冷九天仙樂下鸞皇案碧殿瑤壇禮上/清桂花凉露侵銀屏雙雙玉女扶青  跪啟琅圅諷道)¶
(經尹南泠集詩/原  耕秋興)　(銅龍春闢曉光寒金水橋横白玉欄/)¶
(見説漢皇求大藥故邀王母到長安黄金夜獻文成&KR0883;/青鳥朝翔太乙壇不是嵗星陪帝輦蟠桃誰奉殿中歡)¶
(原朔野山人集詞/  李□嘉靖宫)　(沈水龍涎徹夜焚桂宫芝館結祥/)¶
(雲壇前纔布諸天位苑外先催學士文舞玉貌終年侍/禁闈每逢時節賜金緋君王不愛纎腰  裁作雷壇拜)¶
(斗衣永泥金檢玉祝長生萬國封章止進呈月滿西宫/更漏  九天風落歩虚聲  小車飛曳向元都翠羽金)¶
(翹笑自扶玉蝀橋邉長日市内璫爭買大秦珠/史集)　(李太/)¶
(原張元凱西苑宫詞曲肅將上帝祠明堂寶鼎昭回日/月光九獻不須歌舊  詞臣昨已撰芝房  秋殿清齋)¶
<pb:KR2k0036_WYG_042-15a>¶
(正受釐迎和門外立諸姬大官不進麒麟脯御饌惟供/五色芝  陳詞瘞玉奏鈞天西苑宫牆近耤田水旱恐)¶
(煩祠后土未央深處好祈年駕夕烽千里照甘泉一紙/降魔勅已傳急遣六丁乘羽  火輪金甲凈幽燕  靈)¶
(藥金壺百和珍仙家玉液字長春朱衣擎出髙元殿先/賜分宜白髮臣  通天臺上接三台景命重臨清醮開)¶
(拜舞不同郊社禮科儀一一聖人裁日香通紫氣靄晴/空靈貺神休集聖躬垂拱萬年如一  禮臣何必議青)¶
(宫簡金符寶笈䕶雲英鸞鶴啣將入上清拜受玉霄龍/鳯  元陽象一字分明  蓬萊方丈可梯航勾漏丹砂)¶
(近寄將昨貯銀山髙幾許試持玉尺殿中量馬瑞氣祥/雲薄海濱逺藩齊獻百千春進來白鹿髙於  馴擾金)¶
(階不畏人西桂枝山房集清虚太液秋至尊多在望仙/原黄克晦  苑詩  雷殿)¶
(樓樹深宫闕東西合月出星河上下流麟圃紫芝春煜/煜兎園白鹿曉呦呦軒轅鼎在龍髯斷露箔風簾不上)¶
<pb:KR2k0036_WYG_042-15b>¶
(鈎張黄孔昭集志感詩/原  鳳翼西苑)　(芙蓉别殿未央西烟氣晨飄/)¶
(雉尾齊出洛神龜将寶籙銜花馴鹿遶金閨近臣拾翠/供元草使者乗驄訪碧雞一自六龍天上去㡬回清禁)¶
(改璇題/實堂集)　(處/)¶
(增蕭良有西苑觀菊詩香禁苑春常在黄花滿秀柯隨/風枝蕩&KR0222;迎日影婆娑  入靈均賦芳傳漢武歌誰云)¶
(桃共李占取嵗華/多  宛平縣志)¶
增萬壽宫在西安門内迤南大光明殿之東成祖潛邸¶
也殿東西有永春萬春諸宫翼而前為門者三或曰即¶
舊仁夀宫明世宗晩年愛靜常居西内今朱垣隙地雜¶
<pb:KR2k0036_WYG_042-16a>¶
居内府人役間藝黍稷及堆官柴草南曰草厰北曰柴¶
闌云(金鼇退/食筆記)¶
　　(臣/)等謹按金鼇退食筆記所稱草厰者今仍存其¶
　　名西為永佑廟又西為大光明殿迤南則拜斗殿¶
　　也¶
增夀明殿夀明門(春明夢/餘録)¶
　　(臣/)等謹按夀明殿¶
本朝乾隆三十九年修殿額仍舊殿基二重髙丈餘殿¶
<pb:KR2k0036_WYG_042-16b>¶
　　三楹中奉斗母今其地猶稱為拜斗殿云¶
增永佑廟祀城隍神(城/册)¶
　　(臣/)等謹按永佑廟雍正九年建正殿恭懸¶
世宗御書額曰順承恊徳¶
原嘉靖三十六年十一月大光明殿工成(明世宗/實録)¶
原大光明殿門東向曰登豐曰廣福曰廣和曰廣寜二¶
重門曰玉宫曰昭祥曰凝瑞前殿則大光明殿也左太¶
始殿右太初殿又有宣恩亭饗祉亭一陽亭萬仙亭後¶
<pb:KR2k0036_WYG_042-17a>¶
門曰永吉左安右安中為太極殿東統宗殿西摠道殿¶
其帝師堂積徳殿夀聖居福真憩禄仙室五所毁於萬¶
厯三十年後有天元閣下有闡元保祚(明宫殿/額名)¶
(補崇禎十七年正月二日帝於禁内大光明殿行祈/穀禮  山書  以上三條原在宫室門今移改)¶
　　(臣/)等謹按大光明殿¶
本朝雍正十一年修乾隆三十八年重修恭懸¶
御書扁聨大光明殿内奉玉皇額曰鴻鈞廣運聨曰覆¶
　　育普無私穆然垂象監臨昭有赫儼若升階太極¶
<pb:KR2k0036_WYG_042-17b>¶
　　殿内奉三清四御額曰太初司化聨曰元氣薈圅¶
　　三上清同契道源分列四統御兼成天元閣上奉¶
　　斗母后土寶月光元君額曰溯源參妙聨曰月華¶
　　育徳資鴻運雀御通靈洽富釐閣下奉雷聲普化¶
　　天尊額曰鼔化持衡聨曰豫宣式宰扶陽令解作¶
　　兼資潤物功又朱彞尊原書所引宫殿額名門¶
　　曰登豐曰廣福曰玉宫曰永吉者皆中門所懸額¶
　　今仍舊名曰廣和曰廣寜曰昭祥曰凝瑞曰左安¶
<pb:KR2k0036_WYG_042-18a>¶
　　曰右安者皆左右門今無額大光明殿太始殿太¶
　　初殿一陽亭萬仙亭太極殿統宗殿總道殿所懸¶
　　額今仍舊名天元閣上額亦仍舊下無額宣恩亭¶
　　饗祉亭今為鐘鼔亭無額大極殿兩傍曰三星殿¶
　　三皇殿慈佑殿慈濟殿皆¶
本朝添建額皆清漢書後有方丈三亦係添建無額當¶
　　即原書所稱帝師堂舊址也¶
增乾隆七年¶
<pb:KR2k0036_WYG_042-18b>¶
御製光明殿詩　今日三清境前朝萬夀基(光明殿明/萬夀宫地)¶
(也/)彤閭衛虎豹青殿罩罘罳鶴立千年柏雲凝五色芝¶
瑤階裁玉砌寶像笵金為詎慕神仙術惟祈暘雨時來¶
齋心惕若顧諟奉無私¶
　　(臣/)等謹按光明殿¶
御製詩恭載首見之篇餘不備録¶
原從南臺遶西堤過射苑有兔園其中疊石為山穴山¶
為洞東西分徑盤紆而上至平砌又分繞至巔布甃皆¶
<pb:KR2k0036_WYG_042-19a>¶
陶埏雲龍之象砌上設數銅甕灌水注池池前玉盆内¶
作盤龍昂首而起激水從盆底一竅轉出龍吻分小洞¶
由大明殿側九曲注池中殿傍喬松數株參立百藤縈¶
附於上復懸蘿下垂池邉多立竒石一名小山子(西元/集)¶
原小山在仁夀宫之西入清虚門磴道盤屈甃甓皆肖¶
小龍文疊石為峰巉巖森聳元氏故物也中官云元人¶
載此石自南至燕每石一準糧若干俗呼折糧石近嵗¶
重葺一亭上扁曰鑒戒亭亭中設橱貯書上至以備覽¶
<pb:KR2k0036_WYG_042-19b>¶
山頂曰清虚殿俯瞰都城歴歴可見山腰累石為洞刻¶
石肖龍水自龍吻出噴灑若簾其前為曲流觀甃石引¶
水作九曲流觴又南為瑤景翠林二亭中架石梁通東¶
西兩池金鱗㳺泳大者可尺許(鈐山/堂集)¶
原大仙都殿嘉靖二十八年三月更大道殿前有大道¶
門入清虚門曰清虚殿鑒戒亭俱嘉靖十三年八月建¶
又有曲流觀翠林瑤景二坊旋坡臺嘉靖二十八年三¶
月更仙臺萬厯九年七月添築方亭其上四十年九月¶
<pb:KR2k0036_WYG_042-20a>¶
榜曰迎仙亭又有福巒禄渚二坊臺上牌額七一玉光¶
二光華三華輝四輝真五真境六境仙七仙臺(明宫殿/額名)¶
原嘉靖四十五年二月造御憩等殿於大道殿果園中¶
(明世宗/實録)¶
原朝元館嘉靖四十五年五月建萬厯二十八年五月¶
毁顯陽殿萬厯二十九年五月建景徳殿萬厯二十八¶
年十月建(明宫殿/額名)¶
原兔兒山即旋磨臺天啟乙丑重陽車駕臨幸鐘鼔司¶
<pb:KR2k0036_WYG_042-20b>¶
邱印執板唱洛陽橋記攢眉黛鏁不開一闋次年復如¶
之官人相顧以其近不祥也(天啟宫/詞注)¶
(原文徵明詩鳯漢王㳺息有離宫璅闥朱扉迤邐通别/殿春風巢紫  小山飛澗駕晴虹團雲芝蓋翔林表噴)¶
(壑龍泉轉地中簡朴由來堯舜事故應梁苑不相同/甫田集)¶
(原廖道南清虚殿詩絶峻極丹霄上清虚碧海前扶桑/先見日若木逺含烟  島移雲石明河瀉瀑泉仰看元)¶
(象轉身在蔚藍天眉元素集彎侍駕登髙薄暮還共訝/原陳悰詩  美人  黛月同)¶
(洛陽橋下曲年年聲遶兔兒山今天啟/宫詞  以上九條原在宫室門  移改)¶
增兔園山在瀛臺之西由大光明殿南行疊石為山穴¶
<pb:KR2k0036_WYG_042-21a>¶
山為洞東西分徑紆折至頂殿曰清虚俯瞰都城歴歴¶
可見砌下暗設銅甕灌水注池池前玉盆内作盤龍昻¶
首而起激水從盆底一竅轉出龍吻分入小洞由殿側¶
九曲注池中喬松數株參立古藤縈繞懸蘿下垂池邉¶
多立竒石一名小山子又曰小蓬萊其前為曲流觀鑒¶
戒亭又南為瑤景翠林二亭古木延翳竒石錯立架石¶
通東西兩池南北二梁之間曰旋磨臺螺盤而上其巔¶
有甃皆陶埏雲龍之象相傳世宗禮斗於此臺下周以¶
<pb:KR2k0036_WYG_042-21b>¶
深塹梁上玉石欄柱御道鑿團龍至今堅完如故老監¶
云明時重九或幸萬嵗山或幸兔兒山清虚殿登髙宫¶
眷内臣皆著重陽景菊花補服喫迎霜兔菊花酒今山¶
前亭觀盡廢池亦就湮僅餘一亭及清虚殿(金鼇退/食筆記)¶
　　(臣/)等謹按旋磨臺春明夢餘録載宫殿額名作旋¶
　　波臺朱彛尊又引作旋坡臺其實一也再考金鼇¶
　　退食筆記云臺下周塹梁上石欄堅完如故山前¶
　　尚有一亭及清虛殿則兔兒山旋磨臺其時尚存¶
<pb:KR2k0036_WYG_042-22a>¶
　　遺蹟今俱毁其地東猶名拜斗殿西為今火藥庫¶
(原司鑰庫旁有惜薪司凡各宫取用炭皆易州産按尺/寸鋸截編小□荆筐用黄土刷筐盛之名曰紅籮炭厰)¶
(中舊有香匠製香餅獸炭又造將軍等像各成對髙三/尺許用金彩粧畫如門神手面俱黒名曰彩粧於臘月)¶
(二十四日奏安於宫殿各門兩旁至次年二月仍歸本/司至魏忠賢擅政改而大之用傀儡體髙至八九尺衣)¶
(以綾絹佩以兵器夜則明燈守之人敢怒而不敢言也/  蕪史)¶
(補楊士竒新改華蓋殿學士入奏上望見謂蹇義夏原/吉曰新學士來奏事必有理試共聴之士竒言惜薪司)¶
(傳㫖賦北京山東棗八十萬供宫禁香炭之用雖是嵗/例得無過多上喜曰朕固知學士言有理即命減除四)¶
(十萬録明/上諭)　(以上二條原在/宫室門今移改)¶
<pb:KR2k0036_WYG_042-22b>¶
(原正徳三年八月司禮監太監劉瑾傳㫖改惜薪司外/新厰為辦事厰營府舊倉地為内辦事厰時既立西厰)¶
(以谷大用領之瑾又立内厰以張其威京師謂之内行/厰比東西二厰又為酷烈  明武宗實録  原在郊坰)¶
(門今移改掌印太監一員總理僉書掌道掌司冩字監/增惜薪司)¶
(工及外厰北厰南厰新南厰新西厰各設僉書監工俱/無定員掌所用薪炭之事  明史職官志)¶
　　(臣/)等謹按惜薪司今廢其地猶稱惜薪司衚衕中¶
　　有雙即寺寺内有正徳元年鐘一上鑄惜薪司佛¶
　　堂字西安門内街南之極西地也考金鼇退食筆¶
　　記云惜薪司在西安門街南巷内與今地正相合¶
<pb:KR2k0036_WYG_042-23a>¶
　　則蕪史所稱司鑰庫傍有惜薪司者誤也¶
　¶
　¶
　¶
　¶
　¶
　¶
　¶
<pb:KR2k0036_WYG_042-23b>¶
　¶
　¶
　¶
　¶
　¶
　¶
　¶
欽定日下舊聞考卷四十二¶
