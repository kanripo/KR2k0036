# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:22.968491
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷二十三
<pb:KR2k0036_WYG_023-1a>¶
欽定四庫全書¶
欽定日下舊聞考卷二十三¶
　國朝宫室(十五/)　(西苑三/)¶
循池岸而南為¶
日知閣閣後左門東南為春及軒軒左為交蘆館又左¶
為芸齋(宫國朝/  史)¶
　　(臣/)等謹按¶
日知閣建石梁上其下為水牐太液池水從此出逹於¶
<pb:KR2k0036_WYG_023-1b>¶
　　織女橋閣額為¶
聖祖御書閣内¶
皇上御書額曰漱玉飛珠聫曰秋月春風常得句山容¶
　　水態自成圖又聫曰境靜趣無窮魚躍鳶飛同活¶
　　潑水流機不息瀑淙雪淨總鮮新皆¶
御書¶
乾隆二十三年¶
御製交蘆舘詩　蜃窻恰對玲瓏壁遊目通明俯碧湖¶
<pb:KR2k0036_WYG_023-2a>¶
鷗鷺菰蒲都自在便因相見悟交蘆¶
乾隆二十四年¶
御製日知閣詩　閣㨿飛淙表(是處為太液尾閭閣/名    皇祖所題)¶
璇題號日知機參賢者語情見¶
聖人辭既凜無忘義又如黙識時曩予成薈説自審每¶
慙斯¶
又¶
御製春及軒詩　山複水之涯苔蘓栁巳絲熙春及節¶
<pb:KR2k0036_WYG_023-2b>¶
句觸目會心時念彼西疇事厪吾東作思英英常薈蔚¶
膏雨願如期¶
又¶
御製芸齋詩　古芸馡馥小窓明研淨甌閒道趣生曾是¶
少年績學處祇慙両字曰躬行¶
　　(臣/)等謹按交蘆舘諸處¶
御製詩皆恭載首見之篇餘不備録¶
芸齋稍南為¶
<pb:KR2k0036_WYG_023-3a>¶
賔竹室室南為蕉雨軒(宫國朝/  史)¶
　　(臣/)等謹按¶
賔竹室内聫曰自是林泉多蘊藉依然書史得周旋蕉¶
　　雨軒聫曰春泉石罅淙聲細新竹風前弄影娑北¶
　　室聫曰禽鳥襍歌傳户外箖箊爽籟下雲標¶
乾隆二十一年¶
御製賔竹室詩　月下檀欒影風前淅颯聲籜兮吹汝¶
和夷也聖之清等度真瀟灑安排豈墄平便應延入幕¶
<pb:KR2k0036_WYG_023-3b>¶
底鎮傲南榮¶
又¶
御製蕉雨軒詩　十笏幽居益灑然軸蕉簪石小庭前¶
臨忩恰稱聴春雨萬琲驪珠摐緑天¶
　　(臣/)等謹按¶
賔竹室蕉雨軒¶
御製詩皆恭載首見之篇餘不備録¶
蕉雨軒南曰雲繪樓樓西有室曰韻磬又西南為清音¶
<pb:KR2k0036_WYG_023-4a>¶
閣(宫國朝/  史)¶
　　(臣/)等謹按雲繪樓三層北向聫曰道堪因契真佳¶
　　矣畫豈能工有是夫又曰衆皺峯如能變化太空¶
　　雲與作浮沉清音閣聨曰宫商之外有神解律吕¶
　　以来無是過閣上下與雲繪樓通有門曰印月門¶
　　外東南則船塢也¶
乾隆二十五年¶
御製雲繪樓詩　棣通景物鬬韶妍又見魚鱗皴逺天¶
<pb:KR2k0036_WYG_023-4b>¶
水墨丹青爭獻技東皇寧許一家專¶
乾隆二十六年¶
御製韻磬居詩　風水相吞吐磬聲出碧&KR0639;自成宫與¶
角厎辨主和賔似矣彭蠡口居然泗水濵東坡笑李渤¶
盖是特欺人¶
　　(臣/)等謹按雲繪樓韻磬居¶
御製詩皆恭載首見之篇餘不備録¶
清音閣沿堤而南為¶
<pb:KR2k0036_WYG_023-5a>¶
同豫軒(宫國朝/  史)¶
　　(臣/)等謹按¶
同豫軒東室聫曰魚躍鳶飛参物理耕田鑿井樂民和¶
　　内室額曰大圓鏡曰小方壺聫曰夏屋暢清吟風¶
　　篁半嶺春城通曉望烟樹萬家西室聫曰麗日和¶
　　風春澹蕩花香鳥語物昭蘇¶
乾隆二十二年¶
御製同豫軒得句　因逈為髙得軒榭蜃忩俯處見閭¶
<pb:KR2k0036_WYG_023-5b>¶
閻對時育物恒闗切士習民風藉驗覘春色滿皇州入¶
詠後樂以天下同忺心殷保泰戒鳴豫周易分明注福¶
謙¶
乾隆二十八年¶
御製同豫軒詩　碕岸周遭鏡影皚中央金碧煥瀛臺¶
東南綴景兹堪憩(軒在瀛/臺東南)西北遵王方逓来(時回部極/西愛鳥䍐)¶
(部之愛哈莫特沙汗及哈薩克西部烏爾根齊部之哈/雅布汗啟齊玉蘓部之努喇麗汗巴圖爾汗以次奉表)¶
(貢/馬)窻俯六街騐蕃庶民猶三代慎栽培曰同固可然艱¶
<pb:KR2k0036_WYG_023-6a>¶
矣言倡斯非益戒哉¶
乾隆三十年¶
御製同豫軒詩　新舊萃藩封三接不可缺賚與宴並¶
行所以聫情悦涓休月之六嘉饗答韶節同豫此臨憩¶
紫光(閣名賜/宴之所)待整設軒墀既靜佳甌研亦清潔羲經在¶
棐几玩象觀辭説雷出地奮軋撫辰敬斯切¶
乾隆三十六年¶
御製同豫軒詩　西苑例春醼南池憩曉餐(軒在液池/南岸紫光)¶
<pb:KR2k0036_WYG_023-6b>¶
(閣賜宴外藩每先/臨此傳餐待備)徘徊聊待備吟咏適清歡篆鼎非烟¶
結華鐙是畫㸔豫同中與外¶
家法永綏安¶
　　(臣/)等謹按¶
同豫軒¶
御製詩謹繹有闗紀述事實者恭載卷内餘不備録¶
同豫軒後為¶
鑑古堂左為香逺右曰靜柯(宫國朝/  史)¶
<pb:KR2k0036_WYG_023-7a>¶
　　(臣/)等謹按¶
鑑古堂¶
皇上御書聫曰心觸清機親翰墨目遊潤景足精神香¶
　　逺室聫曰鳶飛魚躍天機錦秋月春風大塊章靜¶
　　柯室聫曰會心多野趣契理謝言詮香逺室西有¶
　　靜室額曰自在觀山下有室額曰鷺濤皆¶
御書¶
乾隆二十三年¶
<pb:KR2k0036_WYG_023-7b>¶
御製鑑古堂詩　壁號圖書聚筵惟翰墨攤常懐三鑑¶
對寧棘一身安無逸凜明訓與稽愜古歡顧名思義處¶
所愧是貞觀¶
乾隆二十四年¶
御製靜柯室詩　書室蕭然號靜柯喬枝窻外自婆娑¶
驀思庾信方㸃筆興寄東陽得幾多¶
乾隆二十五年¶
御製香逺室詩　可逺觀猶不可親色香一例淨無塵¶
<pb:KR2k0036_WYG_023-8a>¶
山陰鏡裏如相訪髣髴其人是賀循¶
　　(臣/)等謹按¶
鑑古堂諸處¶
御製詩皆恭載首見之篇餘不備録¶
瀛臺之南隔池相對者為寳月樓(宫國朝/  史)¶
　　(臣/)等謹按寳月樓乾隆戊寅年建與¶
同豫軒¶
茂對齋東西相望北對¶
<pb:KR2k0036_WYG_023-8b>¶
迎薰亭南臨¶
皇城樓上恭懸¶
皇上御書額曰仰觀俯察聫曰佳興四時同圖呈苑裏¶
　　清光千里共鑑徹池心樓下東室北間額曰錯繡¶
　　曰卷綃聫曰雲容水態從頭會秋月春風取次拈¶
　　又曰玉宇近髙寒欄憑十二慶霄增朗徹界俯三¶
　　千又曰烟雲舒卷攬勝賞松石古澹怡逺情南室¶
　　額曰芳援曰玉萃聫曰雲歛琳霄目因迥水澄蘭¶
<pb:KR2k0036_WYG_023-9a>¶
　　沼意俱深又曰寫影水中央萬川同印澄輝天尺¶
　　五一鏡常懸又曰風物似登瀛景呈瑶島雲山疑¶
　　罨畫影漾金波寳月樓西為¶
茂對齋聫曰舒卷天真任嵐靄飛沉自得樂禽魚¶
茂對齋右為¶
涵春室室内額四曰花港曰渌淨曰魚樂曰晩春皆¶
御書齋西為¶
延賞亭¶
<pb:KR2k0036_WYG_023-9b>¶
御製寳月樓記　文有神會落筆可以千言興有時来¶
待機不妨數嵗寳月樓記之作遲速葢有如是是寳月¶
樓者介於瀛臺南岸適中北對迎薰亭亭與臺皆勝國¶
遺址嵗時修葺増減無大營造顧液池南岸逼近皇城¶
長以二百丈計濶以四丈計地既狹前朝未置宫室每¶
臨臺南望嫌其直長鮮屏蔽則命奉宸既景既相約之¶
椓之鳩工戊寅之春落成是嵗之秋久欲為記輒以片¶
時來往率即成詠罷輟兹始叙而記之葢兹樓之經始¶
<pb:KR2k0036_WYG_023-10a>¶
也擬以三層既覺太侈則減其一延不過七間袤不過¶
二丈據岸者十之四據池者百之一池不覺其窄岸不¶
覺其長拾級而登布席而坐則雲閣瓊臺詭峰古槐峭¶
蒨巉巗聳翠流丹若三壺之隠現於鏡海雲天者北眺¶
之勝概也憑窻下視逈出皇城三市五都隠賑縱横賈¶
貿墆鬻列隧百重華葢珂馬劍珮簪纓撫兹繁庶益切¶
保泰與持盈此則南臨之所會也於東則紫禁紫微左¶
廟右社規天矩地因上因下授時順鄉玉堂金馬慙茅¶
<pb:KR2k0036_WYG_023-10b>¶
茨於有虞法卑室乎大夏奉此宫室每同漢文恐羞之¶
情也而其西則西山起伏連延朝嵐夕靄氣象萬千春¶
雨沐而農興秋霜落而林殷是又神皋繡壤下視三都¶
與両京也樓之義無窮而獨名之曰寳月者池與月適當¶
其前抑亦有肖乎廣寒之庭也夫人之為記者或欣然¶
於所得而予之為記常若自訟是宜已而不已予亦不¶
知其何情也系以辭曰　樓之聳惕居髙以悚樓之廓¶
坦吾心以樂樂與民同悚勵已恭樂不忘悚樂斯益永¶
<pb:KR2k0036_WYG_023-11a>¶
謂悚匪樂悚不可樂摛辭壁間因識意之所存¶
乾隆二十三年¶
御製茂對齋詩　因迥得髙齋俯臨見闤闠羲經可觀¶
象顔之曰茂對玩辭既呈外保泰亦殷内先王貴因性¶
夫何勞智慧¶
又¶
御製涵春室詩　東皇弗偏黨物物付以春此室名曰¶
㴠其意何所云譬如天地間人乃一粒存心則粒之粒¶
<pb:KR2k0036_WYG_023-11b>¶
量與天地均以此例吾室含春寧有垠享帚不為私與¶
物常同仁¶
又¶
御製延賞亭詩　役情書史亦糟粕契理鳶魚總道機¶
試問亭中延賞者䆒於何處獲心依¶
乾隆二十四年¶
御製題寳月樓　南岸嫌長因構樓樓臨直北望瀛洲¶
(瀛臺皆前明所建惟南岸/向無殿宇故為樓以配之)一泓水鏡呈當面滿魄氷輪¶
<pb:KR2k0036_WYG_023-12a>¶
映舉頭金掌夜盤流沆瀣玉街晨珮響琳球(樓臨皇城/俯視可見)¶
(長安門/朝騎)康家佳句誰能繼處上常殷保泰謀¶
乾隆二十七年¶
御製寳月樓六韻　鈞軸青旗轉璇璣玉燭調髙樓春¶
可望斜漢月恒邀旭靄占多榖(是日/穀日)露湑詠蓼蕭敬思¶
九功叙敢詡八瀛朝綵燕翔屛綺銀花壓勝韶晩來鈎¶
影挂欲釣上元宵¶
乾隆三十年¶
<pb:KR2k0036_WYG_023-12b>¶
御製涵春室詩　春節雖遲日(是月十四/日始立春)春意逓新年¶
雪積祥玉花爆騰瑞靄煙宫城近六街市語何喧闐昨¶
嵗幸遇豐物價平於前婚嫁率乘時景象熙京㕓可遽¶
云返樸通經貴逹權¶
乾隆三十三年¶
御製寳月樓詩　淑氣漸和凝髙樓拾級登北杓已東¶
轉西宇向南憑(樓臨長安街街南俾移來西/域回部居之室宇即肖其製)門户新粘¶
帖街衢早鬻燈團圞三五近眺賞又何曽(上元例在御/園陳煙火此)¶
<pb:KR2k0036_WYG_023-13a>¶
(樓從未/賞節)¶
乾隆三十四年¶
御製寳月樓詩　冬氷俯北沼春閣出南城(樓近倚皇/城南墻)¶
寳月昔時記(向作寶月/樓記粘壁)韶年今日迎屛文新茀祿鏡影¶
大光明鱗次居回部(牆外西長安街内屬回人衡宇相/望人稱回子營新建禮拜寺正與)¶
(樓/對)安西繫逺情¶
乾隆三十七年¶
御製寳月樓詩　兩層傑閣出城頭(樓在液池南岸倚/皇城墻俯臨城外)¶
<pb:KR2k0036_WYG_023-13b>¶
春色皇州俯滿眸素壁彩屏新換帖碧簷銀魄始垂鈎¶
丹梯那似惠連陟玉斧何須吳質修寳月名樓亦已乆¶
幾曽玩月一登樓¶
　　(臣/)等謹按¶
茂對齋諸處¶
御製詩謹繹有關紀述事實者恭載卷内餘不備録¶
仁曜門西為結秀亭亭西為¶
豐澤園(宫國朝/  史)¶
<pb:KR2k0036_WYG_023-14a>¶
　　(臣/)等謹按¶
仁曜門西屋數楹¶
聖祖仁皇帝養蠶處也建亭於橋榜曰結秀又西一水¶
　　横帶稻畦數畝為¶
豐澤園¶
聖祖毎親臨勸課農桑¶
世宗憲皇帝嵗耕耤田先期演耕於此我¶
皇上舉行舊典率循不廢仰見¶
<pb:KR2k0036_WYG_023-14b>¶
聖¶
聖相承勤民務本之至意云¶
乾隆二十三年¶
御製結秀亭詩　亭臨七月騐豳風鋤雨犁雲凭覽中¶
環秀當年定逺近(金史章宗紀承安元年六月幸環秀/亭觀稼日下舊聞採入當在今西苑)¶
(地/)劭農今古意還同¶
　　(臣/)等謹按結秀亭¶
御製詩恭載首見之篇餘不備録¶
<pb:KR2k0036_WYG_023-15a>¶
御製豐澤園記　西苑宫室皆因元明舊址惟豐澤園¶
為康熙間新建之所自勤政殿西行過小屋數間葢¶
皇祖養蠶處也復西行厯稻畦數畝折而北則為豐澤¶
園園内殿宇制度惟樸不尚華麗園後種桑數十株聞¶
之老監云¶
皇祖萬幾餘暇則於此勸課農桑或¶
親御耒耜逮我¶
皇父纉承丕業敬¶
<pb:KR2k0036_WYG_023-15b>¶
天法¶
祖世徳作求數年以來屢行親耕之禮皆預演禮於此¶
乃知¶
聖聖同規敦本重農用躋天下於熙皡之盛若瀛臺之¶
建於有明飛閣丹樓輝煌金碧較之此園固為美觀而¶
極土木之功無益於國計民生識者鄙之行一事而合¶
於天心建一園而合於民情身率先而天下丕變吾於¶
是乎知¶
<pb:KR2k0036_WYG_023-16a>¶
皇祖¶
皇父之為首出之聖也¶
御製辛亥仲春¶
上幸豐澤園演耕耤禮¶
上躬四推¶
命(臣/)御名等終畝恭擬應制十韻　大地陽和淑景韶¶
潛蘇土脉應風條洪鈞普扇百昌序大造均舒萬物調¶
翠輦臨耕旗閃爍¶
<pb:KR2k0036_WYG_023-16b>¶
金輿載駕玉鎪雕行行西苑停鑾輅泛泛天池盪畫橈¶
帝耒四推膏壤沃¶
皇躬一墢甫田遥先期己見寅恭&KR0375;終畝還思¶
教澤饒種布期生連理穗壠開願長九岐苖追思¶
聖祖觀耕地却值吾¶
皇演禮朝豐稔嵗功九有遍太和景象萬方昭放勲乆¶
頌¶
堯功茂恊帝重瞻¶
<pb:KR2k0036_WYG_023-17a>¶
舜徳超¶
乾隆九年¶
御製豐澤園演耕耤禮詩　千畝將臨耤三推預習耕¶
脉膏方起動節序過清明禮以勤農重詩因觸念成猶¶
思終畝教(豐澤園演耕禮/屢行之曾奉)　(命皇考時/  終畝)望嵗倍闗情¶
乾隆十二年¶
御製豐澤園演耕詩　霽靄光烟向逺低演耕豐澤趯¶
臺西今年却先春三月(耕耤常行於三月今/嵗節氣早故在二月)前日欣霑¶
<pb:KR2k0036_WYG_023-17b>¶
雨一犁緬想¶
芳型農重也(豐澤演耕自以為皇考/始行之後遂    例)仰承渥澤志欽兮¶
上林太液増新景黛耜青箱凑好題¶
又¶
御製豐澤園嘉穀既獲命大學士九卿觀之兼成近體¶
八韻　我¶
皇祖以農桑為重於瀛臺之西别建一園黍髙稻下左¶
右區分蠶室桑疇後先相望騐田功而重本計貽訓良¶
<pb:KR2k0036_WYG_023-18a>¶
深¶
皇考年舉耤田之禮毎先期演耕於此予小子仰¶
聖蹤之同揆其敢弗蘉兹當萬寳告成之際王畿遍覽¶
而旋越我弄田亦登嘉穀對時有喜㸃筆成章　較晴¶
量雨一年中家法廑農¶
聖聖同倬彼公田經¶
舜步欽兹本務對豳風三春於是青箱播九夏曾看玉¶
穟芃實好實堅欣始遇維穈維芑類皆充莖莖尺穂真¶
<pb:KR2k0036_WYG_023-18b>¶
希見顆顆圓璣允化工快目稍酬祈國志因心敢懈凛¶
淵衷勤耕時溉兼逢嵗山左江南可遍豐鷺序傳觀休¶
進頌先憂後樂事何窮¶
乾隆十四年¶
御製豐澤園演耕詩¶
帝耤耕將舉苑卿甸早治多因重稼穡詎祗習威儀沃¶
壤南東矣新犁徃復之鳥鳴春欲半蠖屈土全滋農父¶
荷鋤立親藩布種隨(演耕之禮自三王皇考始之耕耤/則司農布種    五推此則率以)¶
<pb:KR2k0036_WYG_023-19a>¶
(親藩布種用訓勤/農遂成典制云)淰雲欣有渰膏澤被無私每以試耕¶
日頻思觀禮時豳郊宛在目不必詠周詩¶
又¶
御製經畧大學士忠勇公傅恒奏凱金川率領諸將士¶
還朝錫宴豐澤園用昭飲至之典即席得長律一首¶
卡撒功成振旅歸昇平凱宴麗晴暉兩階干羽欽虞典¶
六律宫商奏采薇湛露應教頒幕殿甘膏更慶遍春畿¶
持盈保泰咨同徳偃武修文凜勅幾¶
<pb:KR2k0036_WYG_023-19b>¶
乾隆十七年¶
御製豐澤園演耕詩　春暮西園届演耕土膏動處物¶
勾萌勤農知稼承¶
家法漫擬惟循典故行　夜雨雖微足浥塵潤含煙栁¶
緑絲新西山又見英英吐優澤惟期近逺匀　太液東¶
風送畫船到來京兆奉絲鞭盛儀畧較¶
農壇殺(去/聲)漢典由來有弄田　農衣農具錯綜陳意在¶
毋忘農苦辛瞥眼迴思成隔歲昨年江國為觀民(去嵗/未曽)¶
<pb:KR2k0036_WYG_023-20a>¶
(耕耤/故云)¶
乾隆十八年¶
御製豐澤園演耕詩　耕耤前辰例演耕無非民事廑¶
躬行仗排上苑春風麗土潤新犁時雨晴種佈從教付¶
林監耒陳不必命農卿(耕耤司農進耒耜佈種演耕則/先陳耒耜以奉宸苑卿佈種葢)¶
(遂為皇考定制/    典故云)¶
憲皇家法過周制肯播伊予敢懈誠¶
乾隆二十一年¶
<pb:KR2k0036_WYG_023-20b>¶
御製豐澤園詩　轣轆氷牀度因臨豐澤園試耕還有¶
待(□北為每嵗/試耕之地)問景畧堪存竹重琅玕節麥培餅餌根¶
閭閻増富庶未可禁人喧¶
乾隆二十三年¶
御製豐澤園演耕作　豐澤春犁習良規¶
聖考留那忘隨種日忽作教耕秋(雍正年間隨佈皇考/演耕常敬    種是)¶
(日命皇子等隨/行禮因而有感)無&KR0483;聰聽¶
訓知艱慎率猷隴頭偶迴顧殊似服先疇¶
<pb:KR2k0036_WYG_023-21a>¶
乾隆二十九年¶
御製豐澤園演耕作　豐澤真豐澤端因習禮臨墢無¶
千畝逺潤過一犁深往嵗逢曾罕三農喜不禁迴思播¶
種日(雍正年間每隨皇考/演耕於此    播種)重穡¶
教垂今¶
乾隆三十一年¶
御製豐澤園演耕作　耤禮行將舉弄田先習耕仰窺¶
垂制意(豐澤園為預行皇考每嵗/躬耕耤田    演耕之地)¶
<pb:KR2k0036_WYG_023-21b>¶
特寓重農情金耜翻土潤青箱播穀精林鳩偏入聽喚¶
雨一聲聲¶
乾隆三十二年¶
御製豐澤園詩　亭榭各標額總名豐澤園¶
當年廑農圃(□規制樸素環以桑徑稻畦所因皇祖時/建為    畿暇勸課農桑之        賜)¶
(名豐/澤云)此日緬¶
文言適以習耕至對斯古屋存何當霈甘雨生意攬前¶
軒¶
<pb:KR2k0036_WYG_023-22a>¶
　　(臣/)等謹按豐澤園¶
御製詩謹繹有闗紀述事實者恭載卷内餘不備録¶
豐澤園門内為¶
惇叙殿(宫國朝/  史)¶
　　(臣/)等謹按¶
惇叙殿舊名崇雅殿乾隆壬戌宴王公宗室於此聫句¶
　　賦詩因移崇雅額於别殿易名¶
惇叙殿内額曰睦親九族聫曰彛訓念貽謀夲支百世¶
<pb:KR2k0036_WYG_023-22b>¶
　　仙源長篤慶華蕚一堂又曰玉水涵波逺瓊枝浥¶
　　露榮皆¶
皇上御書¶
御製惇叙殿柏梁體聫句詩序　乾隆丙寅秋八月式¶
宴王公宗室於瀛臺之惇叙殿法¶
皇祖也惟時朕諸叔父列王爵者四人皇弟封王者二¶
人皇子三人宗室王公有爵者三十二人念我羣從子¶
姪孫姓之同出自¶
<pb:KR2k0036_WYG_023-23a>¶
皇祖者或俟封或爵不至與宴之列十年以來未舉和¶
會之典親親之誼疎焉則亦命入今日之座凡六十有¶
二人其以事故是日未至者復五十餘人於戱自黄虞¶
以來有大徳者之得其位得其祿得其名夀如我¶
皇祖者其誰耶即子姓之繁衍雖文王不得尚之使目¶
前之振振揖揖我¶
皇祖¶
皇考式臨式憑予與諸弟兄子姪孫姓稱觴獻夀於其¶
<pb:KR2k0036_WYG_023-23b>¶
間其愉悦鼓舞又當何如歡極而戚固情之所必至也¶
然今日之宴會我¶
皇祖¶
皇考實式臨之實式憑之諸伯叔父自當以予言為不¶
謬也則又洒然以怡焉昔漢武帝柏梁之宴同姓者惟¶
梁王武及宗正安國而已其餘皆羣臣然尚以此留詩¶
唐明皇改集仙殿為集賢籲俊之義尚矣而周親未與¶
亦闕典也朕今易崇雅為惇叙以紀今日之事復倡為¶
<pb:KR2k0036_WYG_023-24a>¶
首句以俟衆作之成凡今兹之掞藻得句者皆我¶
皇祖¶
皇考遺教之所垂也又何必舉金谷之例乎¶
乾隆二十一年¶
御製惇叙堂詩　惇叙名堂始自予每來欲去且徐徐¶
齊家治國從來重木本水源未可疎瓊壁聫吟七字在¶
錦筵回首十年餘會當嵗美還幾暇行葦和歡更繼初¶
　　(臣/)等謹按¶
<pb:KR2k0036_WYG_023-24b>¶
惇叙殿¶
御製詩恭載首見之篇餘不備録¶
惇叙殿東為菊香書屋殿後為¶
澄懷堂(宫國朝/  史)¶
　　(臣/)等謹按¶
澄懐堂額為¶
聖祖仁皇帝御書康熙初年詞臣嘗於此進講堂内額¶
　　曰觀衆妙聫曰心田喜色良先玉鼻觀真香不數¶
<pb:KR2k0036_WYG_023-25a>¶
　　蘭東室聫曰偶在參天一閒憑味道腴菊香書屋¶
　　聫曰庭松不改青蔥色盆菊仍霏清淨香¶
乾隆七年¶
御製澄懐堂詩　細草輕莎緑滿堂荷風槐雨釀新涼¶
池塘澂澈鷗朋集簾幙蕭閒燕子翔四壁圖書鑑今古¶
一庭花木騐農桑金猊篆裊澄懐永民事艱難子細商¶
乾隆二十四年¶
御製澄懐堂詩　書堂搆豐澤七十有餘年佳境春光¶
<pb:KR2k0036_WYG_023-25b>¶
駐¶
聖人寳額懸(堂額御筆皇祖/        也)席珍常接引(康熙初年儒/臣率於此進)¶
(講/)義府足周旋詎止羮墻慕紹聞勵勉旃¶
乾隆二十八年¶
御製菊香書屋詩　屋無長物有詩書暫爾盤桓意淡¶
如四季淵明趣具足東籬欲笑尚拘墟¶
　　(臣/)等謹按¶
澄懐堂菊香書屋¶
<pb:KR2k0036_WYG_023-26a>¶
御製詩謹繹有闗紀述事實者恭載卷内餘不備録¶
澄懐堂北有樓榜曰¶
遐矚樓(宫國朝/  史)¶
　　(臣/)等謹按¶
遐矚樓上下七楹樓上聫曰體物豈縁誇麗藻撫時端¶
　　藉勵雄心又曰千疊雲峯空外逈三農雨露望中¶
　　深樓下聫曰窻通碧水蒼山外人在光風霽月間¶
　　東室聫曰擬景真無盡會心逈不同西室額曰圖¶
<pb:KR2k0036_WYG_023-26b>¶
　　史自娛聫曰㸃綴雲峯留玉宇參差水榭引朱船¶
乾隆六年¶
御製遐矚樓詩　宇空千里近樓逈一窻虛坐久塵氛¶
逺曠懐寄太初　溪田圍緑野樂事在桑麻一幅豳風¶
景凭髙玩嵗華(樓在豐澤園中/康熙年間所建)　涵元朔氣通松檜鏡¶
光中南望仙壺景蓬瀛不在東(涵元瀛臺殿名也/在豐澤園之南)　雕¶
甍煥虯龍飛閣連雲漢芸編散古香樂此不知倦　林¶
空帷乍捲氷合鏡逾明登覽非娛目憑觀萬物情¶
<pb:KR2k0036_WYG_023-27a>¶
　　(臣/)等謹按¶
遐矚樓¶
御製詩恭載首見之篇餘不備録¶
豐澤園西有亭曰荷風蕙露與亭相對有門入門為¶
崇雅殿殿後東為¶
静憩軒西為¶
懐逺齋後有臺其南隔水相對為¶
純一齋(宫國朝/  史)¶
<pb:KR2k0036_WYG_023-27b>¶
　　(臣/)等謹按荷風蕙露亭相對有門南面石刻額曰¶
　　静谷聫曰勝賞寄雲巖萬象總輸竒秀青隂留竹¶
　　柏四時不改蘢蔥北面石刻額曰雲竇聫曰月地¶
　　雲階别向華林開靜境屏山鏡水時從芳徑探幽¶
　　蹤¶
崇雅殿東室聫曰乍雨乍晴春事好宜詩宜畫物華殊¶
　　西室聫曰翠合三山連閬苑波涵一鏡儼蓬瀛又¶
　　曰金猊靄入瑶編潤玉樹花均蔀屋香臨水北向¶
<pb:KR2k0036_WYG_023-28a>¶
　　有臺額曰歌舞昇平聫曰水中樓閣浮青島天上¶
　　笙歌繞碧城¶
純一齋額為¶
聖祖仁皇帝御書齋内聫曰烟景滿前供妙墨芳洲隨¶
　　處引清遊¶
乾隆二十八年¶
御製靜憩軒詩　假山嵗久真山似峭蒨閒房靜憩宜¶
消得一年來幾度自嫌結構屬多為¶
<pb:KR2k0036_WYG_023-28b>¶
乾隆三十二年¶
御製靜憩軒詩　㙮側文軒小憩遲(軒在永安寺白塔/旁即萬嵗山廣寒)¶
(殿舊/址也)墨壺琴薦雅相宜風鈴替戾松窻外長短聲中託¶
靜思¶
　　(臣/)等謹按¶
豐澤園之靜憩軒¶
御製詩謹繹有闗紀述事實者恭載卷内餘不備録¶
乾隆二十四年¶
<pb:KR2k0036_WYG_023-29a>¶
御製純一齋詩　在豐澤園中¶
皇祖御額也　過雨乘晨爽遊園憩舊齋即今對景日¶
仍¶
昔重農懐綈几披芸簡松簷仰¶
古&KR0107;兩言賅衆義未易涉津涯¶
乾隆三十七年¶
御製懐逺齋詩　方寸不為小萬里詎云遥何須稱芥¶
納至理原自昭書齋纔幾楹寰區量可包懷逺向所題¶
<pb:KR2k0036_WYG_023-29b>¶
非為(去/聲)攬景撩百世籌永圖兆姓思艱勞循名欲責實¶
吾寜徒遊遨¶
　　(臣/)等謹按¶
純一齋¶
懐逺齋¶
御製詩皆恭載首見之篇餘不備録¶
徳昌門西有門東向入門循山徑而南為¶
春耦齋(宫國朝/  史)¶
<pb:KR2k0036_WYG_023-30a>¶
　　(臣/)等謹按¶
春耦齋在¶
豐澤園之西齋東室聫曰即事既多羙託好有常因又¶
　　曰曉露蘭陔外香風禾隴間又曰心澹水木秀興¶
　　幽魚鳥同西室聫曰林薄隂濃藏别院汀洲新水¶
　　漲前津閣上聫曰縈洄水抱中和氣平逺山如藴¶
　　藉人又曰潤浥雲霞氣真參泉石靈齋後楹恭懸¶
御書額曰雲术含秀¶
<pb:KR2k0036_WYG_023-30b>¶
御製春耦齋記　語云周過其厯秦不及期班固美其¶
親親賢賢固本衆建至鄙秦以子弟為匹夫骨月失藩¶
衛其然豈其然哉夫秦之失賈誼論之詳矣闢封建之¶
議則莫過於栁宗元而周之所以過其厯後世鮮有發¶
厥㫖者葢自后稷公劉世以重農為務惟土物愛知稼¶
穡艱至於文武成康猶是道也立我烝民祈天永命詩¶
書所歎畧同一軌國家龍興東海較之周家藝荏菽廼¶
埸疆者固有不同而天下初定禮樂未遑即舉¶
<pb:KR2k0036_WYG_023-31a>¶
祈穀之祭下力田之詔我¶
皇祖建此豐澤園於西苑以劭樹藝而較晴雨至於¶
皇考嵗舉耕耤之典必先演耕於園北弄田以視周家¶
世業肯穫者有過無弗及予小子聰聽¶
祖¶
考之彞訓亦惟是無&KR0483;作所民本食天之念拳拳無懈¶
不敢以一已之貴而忽萬姓之窮不敢以四方之豐而¶
忘一隅之歉二十一年以來此物此志也園之内有齋¶
<pb:KR2k0036_WYG_023-31b>¶
兹以春耦名之而闡其説如右石渠寳笈中舊藏唐韓¶
滉五牛圖農部尚書蔣溥因進其父故大學士蔣廷錫¶
倣項聖謨摹本繼又得項聖謨卷古今名蹟一時會合¶
良稱藝苑勝事夫服疇力穡牛之資用&KR0415;鉅並貯齋中¶
每一展觀如見洪縻縹軛馴擾膏壤間然予知依務本之¶
意所為在此不在彼耳¶
乾隆二十二年¶
御製春耦齋詩行春得餘暇小憩臨春耦舉趾彼尚¶
<pb:KR2k0036_WYG_023-32a>¶
遲于耜吾何有不可無此意以身先(去/聲)黔首華鐙懸綺¶
綴麗景羅菱牖所樂詎在茲康年兾施厚¶
又¶
御製春耦齋詩春耦臨豐澤田犁嵗演公代耕因展¶
義(今春因南巡例/以苑丞代耕)即目每祈豐暘雨今年若黍禾夏日¶
芃五牛致十五(齋中貯韓滉五牛圖并項聖謨/蔣廷錫所倣二卷共為十五云)考牧可¶
因通¶
乾隆二十四年¶
<pb:KR2k0036_WYG_023-32b>¶
御製春耦齋詩　緑竹叢中詰徑幽綺窻玉砌俯澄流¶
每因耕禮於時憩試問農人得此不寳穡綏豐真勝賞¶
墨林契要亦優逰齋雖老屋額新署妙蹟縁收十五牛¶
(唐韓滉五牛圖真蹟項聖謨/蔣廷錫俱有臨本並貯齋中)¶
乾隆二十八年¶
御製春耦齋詩　片刻傳餐去¶
暢春將問¶
安五牛聊閱古(是齋貯韓滉五/牛圖向有記)一墢尚餘寒農務惟心¶
<pb:KR2k0036_WYG_023-33a>¶
廑春光舉眼看行當試耕候咨爾上林官¶
　　(臣/)等謹按¶
春耦齋¶
御製詩謹繹有闗紀述事實者恭載卷内餘不備録¶
雲木含秀隔池相對有延樓數十楹榜曰¶
聽鴻樓由徑南折而東面北為¶
植秀軒(宫國朝/  史)¶
　　(臣/)等謹按¶
<pb:KR2k0036_WYG_023-33b>¶
聽鴻樓上下五十有四楹與¶
春耦齋相對聫曰逺翠靄晴嵐四山圖畫清風生爽&KR0284;¶
　　萬竹笙竽東室聫曰煙霞表裏因心靜天水空明¶
　　觸目新又曰每因物表延遥寄似與天遊得靜陶¶
　　又曰風前竹韻金輕戞石罅泉聲玉細潺西室額¶
　　曰神觀蕭爽聫曰鏡自逺塵皆入詠物含妙理總¶
　　堪尋¶
植秀軒聫曰幾羣鸞鶴隨吟管四面芙蓉入緑紗¶
<pb:KR2k0036_WYG_023-34a>¶
乾隆二十二年¶
御製聴鴻樓詩　太液輕氷未解池候惟北矣到來遲¶
髙樓試可如斯聽春色何妨許共知¶
乾隆三十一年¶
御製聽鴻樓詩　延樓俯液池春水恰生時人字傳聲¶
矣今朝乍聽之衡陽來應節塞北去如期目送曽何謂¶
吾惟戒在茲(李白鞫歌行雙目送飛/鴻戒心不在賢之意)¶
乾隆二十二年¶
<pb:KR2k0036_WYG_023-34b>¶
御製植秀軒詩　伏中移竹罷雨後到軒初清聴入窻¶
牖踈觀暎砌除寧惟將俗逺兼可學心虛設以菁莪擬¶
育才亦起予¶
乾隆三十一年¶
御製植秀軒對竹有會　山軒名植秀四面圍緑竹試¶
問植物中秀應讓誰獨(一/解)竹亦有秋時梢頭葉或黃不¶
爭衆木青節概故異常(二/解)雨於春夏交南多北艱致補¶
助在人為汲水課澆埭(三/解)暇即課澆埭園人前致辭權¶
<pb:KR2k0036_WYG_023-35a>¶
且不宜澆縁埭抽筍時(四/解)問其故何為水多筍屈曲匪¶
愛實害之郭槖言可復(五/解)若然雲棲林地洳雨且&KR0834;何¶
以行鞭時十丈㧞森森(六/解)對曰此實異雨乃天膏賜井¶
寒河或汚其水不同致(七/解)情知此巧言不復斥其非澆¶
竹猶小事戒在莫予違(八/解)¶
乾隆三十五年¶
御製植秀軒詩　休誇鳳影與龍文雅稱(去/聲)敲風而拂¶
雲况是卉中君子節可能培植不斯勤¶
<pb:KR2k0036_WYG_023-35b>¶
　　(臣/)等謹按¶
聴鴻樓¶
植秀軒¶
御製詩謹繹有闗紀述事實者恭載卷内餘不備録¶
植秀軒折而西為石池度池穿石洞出為¶
虛白室又南有亭曰竹汀亭南為¶
愛翠樓(宫國朝/  史)¶
　　(臣/)等謹按¶
<pb:KR2k0036_WYG_023-36a>¶
虛白室三楹東向北室聫曰景向淡中宜藻繢山從老¶
　　處見精神南室聫曰連林新緑間舊緑入户泉音¶
　　復鳥音¶
乾隆二十二年¶
御製虛白室詩　石縫五丁開假山具真理夤縁步仄¶
逕虛室壺天裏誰謂既狹間曠望莫可揣讀我西銘篇¶
顔彼南華子底須辨異同吉祥受止止¶
又¶
<pb:KR2k0036_WYG_023-36b>¶
御製愛翠樓詩　種竹猗猗已作林髙樓出竹翠雲侵¶
虛窻不礙疎還宻詰徑何妨靜以深豈止坐來滿清聴¶
每宜望去愜幽襟河陽寄傲非吾事耐可薫風一撫琴¶
乾隆二十八年¶
御製愛翠樓詩　竹樓枕碧岑(樓在竹林中非如王禹/偁所云以竹為之也)¶
四季翠隂森假藉黄岡記徘徊君子林由來非覆瓦亦¶
可聴鳴琴世慮無能遣民艱每廑心¶
　　(臣/)等謹按¶
<pb:KR2k0036_WYG_023-37a>¶
虛白室¶
愛翠樓¶
御製詩謹繹有闗紀述事實者恭載卷内餘不備録¶
由竹汀折而西為棕亭又由樓南下有佛宇一所(宫國朝/  史)¶
　　(臣/)等謹按佛宇臨池北向額曰大圓鏡中殿内額¶
　　曰智珠慧照聫曰天花不礙一林落仙草真成四¶
　　季芳其東稍北有石門門外横刻薈蔚適於幽處¶
　　合其内横刻㟏岈毎與望中深又外石刻聫曰悟¶
<pb:KR2k0036_WYG_023-37b>¶
　　物思遥託悦心非外求内石刻聫曰芝徑繚而曲¶
　　雲林秀以重石門以外即荷風蕙露亭也¶
　¶
　¶
　¶
　¶
　¶
欽定日下舊聞考卷二十三¶
