# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:25.459506
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百三十一
<pb:KR2k0036_WYG_131-1a>¶
欽定四庫全書¶
欽定日下舊聞考巻一百三十一¶
　　京畿(房山縣二/)¶
原聖水東逕玉石山謂之玉石口山多珉玉燕石故以¶
玉石名之(水經/注)¶
原迴城水源出良鄉縣西北玉石山東流經縣北四里¶
又南流入范陽縣界(郡國/志)¶
原十度河在縣之西南曲折旋繞由十度村至石&KR2217;店¶
<pb:KR2k0036_WYG_131-1b>¶
歴經十度故名即拒馬河之上流也(房山/縣志)¶
原涿州永泰軍有大房山六聘山涿水樓桑河横溝河¶
禮遜河祁溝河(遼/史)¶
原杖引泉在縣西南六十里泉水湧出滙而成溪流經¶
涿州東頭入胡良河(方輿/紀要)¶
　　(臣/)等謹按杖引泉今湮塞¶
原公村在縣北三十里廣陽水所出經廣陽故城與鹽¶
溝水合入桑乾河有胡良河自縣北來注之(名勝/志)¶
<pb:KR2k0036_WYG_131-2a>¶
原六山河自黑龍關來東南入琉璃河上有半壁山壁¶
立千仞石罅古柏䝉茸然長不滿二尺其西山半一小¶
竇曰辟榖洞峭絶不可上北為背隂洞對山望其東有¶
正覺洞(北游/紀方)¶
　　(臣/)等謹按六山河因黄山榖積山半壁山辟榖山¶
　　張良洞正覺洞朝陽洞諸水所㑹故名¶
增琉璃河源出房山縣西北東南經良鄉縣西南又東¶
南逕涿州東又南入保定府新城縣界即古聖水也(大/)¶
<pb:KR2k0036_WYG_131-2b>¶
(清一/統志)¶
　　(臣/)等謹按¶
大清一統志琉璃河源出房山西北黑龍潭及孔水洞¶
　　俗名蘆村河入良鄉縣始名琉璃河范大成集中¶
　　謂之劉李河宋敏求入蕃錄謂之六里河¶
原黑龍潭在縣北五十里元至正中京師大旱遣留守都¶
事薩里黙色禱之大雨霑足(涿州志舊按薩里黙色義/俱見前  作薩理彌實今)¶
(譯/改)¶
<pb:KR2k0036_WYG_131-3a>¶
原宣德十年五月天乆不雨房山民言縣北七十里有¶
龍潭厯宋元以來禱雨輙應上命遣官祭之(明宣宗/實錄)¶
(原歐陽原功創建黒龍潭廟碑記下房山之大安山山/之上有龍湫深不見底以勢度之  徹山趾世相傳有)¶
(黑龍君居之至正十年嵗庚寅夏五月至六月不雨銀/青榮椂大夫中書平章政事綽斯戩奉詔留鎮京師召)¶
(京尹縣令等官徧走羣望又率僚屬詣在京名寺觀咸/禱焉雨不至平章公憂之歸家露香禱於庭左右曰房)¶
(山有黑龍潭禱雨輙應盍往扣之公遣留守司都事薩/里黙色奉香幣行仍戒有司遣价貳玉虚宫十一代真)¶
(人張公門徒明道洞㣲大師畢輔貴偕往既至輔貴等/瀝平章公閔雨之誠於龍明日龍見靈異觀者喜曰雨)¶
(之徴也既而大雷電以雨圻甸方數百里皆霑足槁苖/盡起及秋五榖胥熟於是父老以龍君未有祠請作新)¶
<pb:KR2k0036_WYG_131-3b>¶
(廟以彰神庥輔貴願募衆財馮潭依山疊石築壇髙二/丈許廣可二百餘歩因壇為廟中作正殿三間東西屋)¶
(如之外為神門設闌楯臨壇上中塑龍神像服飾如貴/者儀旁列雷雨部諸神次及祀神之庖守祠之舍内外)¶
(偕作經始於十年之秋落成於十二年之冬費楮帛五/萬三千緡有竒十四年夏六月京師又踰月不雨公復)¶
(遣薩里黙色禱如前將行致公之意以廟記屬某時某/感暑下痢連日病不能興聞命強起而黙禱曰龍君即)¶
(致甘澍已時菑當力疾以償諾責十三日壬寅往禱丙/午大雨己酉又大雨自是雨大集是嵗有秋都人毎雨)¶
(見風雲雷電皆起西南自房山来知為龍君所致薩里/黙色竣事還以喜雨告某疾亦稍甦乃記之曰天有三)¶
(垣帝座所在諸星環之國有京城天子所居百神衛之/房山密邇燕都多深山修谷實生神龍疏附奔走居百)¶
(神之先理之必然也且京師天下之本盛夏兼旬不雨/舟漕不蔇物賈日翔四方輻輳者憂之又旬日不雨饑)¶
<pb:KR2k0036_WYG_131-4a>¶
(饉疾疫將作居民憂之鬬訟盗賊滋蕃朝廷有司憂之/一雨而百姓四方安故房山之龍能雨京師有功於國)¶
(甚大禮記祭法曰山林川谷邱陵能出雲為風雨見怪之/物皆曰神有天下者祭百神諸候在其地則祭之新廟)¶
(作於祭法為宜或曰社壝而不宇今廟焉以居龍何曰/地載神氣神氣風霆風霆流形庶物露生社欲其露處)¶
(以受生氣也龍者天之生氣能為膏澤以生萬物者也/其質為陽陽動必静静必伏藏宇以棲神固宜又曰肖)¶
(龍象以人何曰龍有變化不測之神人而為龍龍而為/人古今多有之異時褒崇之典請於大庭議於奉常為)¶
(侯為公衣冠牲幣祀號祭式必視人爵廟也像也揆之/事理皆宜平章公䝉古克埒氏國初以來元勲世臣之)¶
(胄其父祖子孫羣從昆弟丞相御史大夫接踵不絶於/朝故其體國也切其愛民也深其禱神也能竭其誠乃)¶
(作迎享送神詩俾工歌其辭以祀并刻之石辭曰龍胡/為兮山之盩風氣固宻兮岡巒綢繆龍奉命兮宅阻幽)¶
<pb:KR2k0036_WYG_131-4b>¶
(扈帝室兮拱神州神州兮盛夏不雨相臣憂兮奉牲醑/牲肥兮醑香龍來歆兮不遑處大振電兮從元㝠雲飛)¶
(繳兮雨建瓴雨優渥兮年穀熟年穀熟兮神州足神州/足兮萬邦福龍盤桓兮此有屋龍歘起兮安之乗靈和)¶
(兮薄希懿風雨旗兮絶天河滃元雲兮揚素波帝曰勞/女兮復女居新廟翼翼兮山盤紆房之山兮雨之府鼔)¶
(坎坎兮巫屢舞澤我民兮萬萬古國有秩兮食兹土/圭齋集  按克埒蒙古語墻也舊作怯烈今譯改)¶
(原李濓房山詩集勝隂雲嫋嫋黒龍灣瑶草丹崖不可/攀越客漫誇天姥  漁陽還有大房山  嵩渚集)¶
原防水出良鄉縣西北大防山南東南流逕羊頭阜下¶
俗謂之羊頭溪(房山/縣志)¶
　　(臣/)等謹按羊頭阜即羊頭岡見¶
<pb:KR2k0036_WYG_131-5a>¶
大清一統志¶
原白帶山在范陽縣北四十里(太平寰/宇記)¶
原般州山西南十里為石經山山之東為石經洞(方輿/紀要)¶
原房山縣西南四十里有山曰白帶山生&KR2007;題草又曰¶
&KR2007;題山藏石經者千年矣故曰石經山亦曰小西天云¶
北齊南嶽慧思大師慮東土藏敎有毁滅時發願刻石¶
藏閟封岩壑中坐下静琬法師承師付囑自隋大業迄¶
唐貞觀大湼槃經成其夜山吼生香樹三十餘本六月¶
<pb:KR2k0036_WYG_131-5b>¶
水浮大木千株至山下搆雲居寺焉唐𤣥宗第八妹金¶
仙公主修之洪武二十六年又修之正統九年又修之¶
山上雷音洞髙丈餘四壁刻經四柱刻像前石有扉維¶
以開閉几案瓶罏皆石臺有欄横與堂亘堂左洞二右¶
洞三堂下洞二皆經唐迄元代有續刻經目列石幢人¶
傳洞火龍所穿也山下左右東峪寺西峪寺西峪寺後¶
香樹林香樹生處也夢堂庵唐夢堂師居處也林後琬¶
公塔也萬歴壬辰達觀和尚覩像設衰頺石版殘蝕率¶
<pb:KR2k0036_WYG_131-6a>¶
僧芟除啟洞拜石經石下有穴藏石函一尺上刻大隋¶
大業十二年嵗次丙子四月丁邜朔八日甲子於此函¶
内安置佛舍利三粒願住持永劫三十六字發眎得小¶
金瓶舍利狀黍米色紫紅師聞於慈聖太后迎入供養¶
函瓶以玉外函複之安置故處僧憨山撰雷音窟舍利¶
記刻之石山多石碑二隋碑一仁壽元年王臣□碑一¶
仁壽元年王邵碑五唐碑一開元十年梁髙望碑一開¶
元十五年王大恱碑一元和四年劉濟碑一景雲二年¶
<pb:KR2k0036_WYG_131-6b>¶
寗思道碑一太極元年王利貞碑二遼碑一趙尊仁碑¶
一天慶八年沙門志才碑二元碑一至正元年賈志道¶
碑一至正二年釋法真碑山半有庵曰半山庵(帝京景/物略)¶
　　朱彛尊原按漢書地理志清河郡有&KR2007;題縣顔師¶
　　古注&KR2007;古莎字¶
増石經山在房山縣西南五十里本名白帶山亦曰&KR2007;¶
題山以山生&KR2007;題草也(一大清/  統志)¶
原獨樹村在縣西南五十里(房山/縣志)¶
<pb:KR2k0036_WYG_131-7a>¶
原出獨樹村四里兩山對峙外隘内豁小溪中出石參¶
差如犬牙水觸石流潨潨有聲沿溪行十里有巨石數¶
十横布水中躡以渡登平岡以望峰巒不可勝數中一¶
山石火燄而草樹獨盛詢知為白帶山小西天之徑在¶
焉迤邐至山麓壁立似不可登徐望之有磴道直上及¶
山半有石室曰義飰㕔唐乾符中僧藏賁所建折而東¶
鑿石為道廣不滿尺横於山腹者一里折而北條石為¶
階凡九十九級級盡行百歩復有階如前級差少折而¶
<pb:KR2k0036_WYG_131-7b>¶
南有石堂東向方廣五丈曰石經堂堂有几案罏缾之¶
屬皆以石為之下以石甃地使平壁皆嵌以石刻佛經¶
字𩔖趙松雪中四石柱柱上各雕佛像數百飾以金碧¶
堂之前石扉八可以啟閉外有露臺三靣以石為闌設¶
石几石床以為遊人憇息禪房庖湢皆因巖為之堂左¶
石洞二右石洞三復有二洞在堂之下石經版分貯其¶
中始隋沙門静琬其徒道公等續之至遼統和金明昌¶
間增刻前後納洞中石凡七百餘條有石幢記其目毎¶
<pb:KR2k0036_WYG_131-8a>¶
洞以石為牕櫺用鐵固之石本之近牕者可以闚見其¶
左洞有静琬貞觀八年碑記嵌於門上洞北有石池石¶
井池廣七尺而深半之井北有泉自竇中出涓涓不絶¶
又有石龍王像民禱雨則祀之古木蒼藤樛錯隂翳由¶
泉竇之南縁小徑盤屈至山頂有五石臺臺上皆有白¶
石小浮圖其南二乃唐金仙公主所建餘無題識不可¶
攷頂有巨石後廣前銳平出於虚空者數尺名曝經臺¶
下至堂中左右見有碑十餘其髙大者則唐元和四年¶
<pb:KR2k0036_WYG_131-8b>¶
幽州節度使劉濟所建西偏下五里許有雲居寺亦静¶
琬所剏墀中列唐人建石浮屠四皆勒碑其上其一開¶
元十年助敎梁髙望書其一開元十五年太原王大恱¶
書其建於景雲二年者則寗思道所書太極元年建者¶
則王利貞書也寺僧言後院中石刻猶多在榛莽中或¶
立或仆多唐時所刻(雙崖/集)¶
増隋石經開皇中釋静琬鑿石刻經僅成大湼般而卒¶
唐宋皆有續刻唐雲居寺石浮圖銘王大恱撰開元十¶
<pb:KR2k0036_WYG_131-9a>¶
五年唐雲居寺石浮圖銘梁髙望書開元十年唐𣵠鹿¶
山石經堂記劉濟撰元和四年遼雲居寺續鐫石經記¶
趙遵仁撰清寧四年遼雲居寺續秘藏石經塔記沙門¶
志才撰天慶八年元修華嚴堂經本記賈志道撰并書¶
至正元年元雲居禪寺藏經記釋法貞撰陳顥篆額至¶
元二年(天下金/石志)¶
増静琬姓氏里居不可考訪求名勝至燕𣵠山北白帶¶
山見峯巒靈秀遂採石造十二部石經自隋大業迄唐¶
<pb:KR2k0036_WYG_131-9b>¶
貞觀大湼槃經成是夜山吼生香樹三十餘本六月水¶
漲忽浮大木千株至山下因構雲居寺明皇第八妺金¶
仙公主増修今香樹林後琬公塔存焉(畿輔仙/釋志)¶
原石經山峯巒秀㧞儼若天竺因謂之小西天寺在雲¶
表僅通鳥道曰雲居寺迤南三里有石級長里許級盡¶
東折為雷音殿四壁鐫梵語悉隋唐人所書復有洞七¶
即知苑藏石刻處也(長安/客語)¶
　　(臣/)等謹按雲居寺内恭懸¶
<pb:KR2k0036_WYG_131-10a>¶
世祖章皇帝御書文殊殿額曰别有洞天¶
皇上御書額曰慧海慈航毘盧殿額曰慧海智珠聨曰¶
　　林外鐘聲開宿靄階前旛影𣻌晴暉釋迦殿額曰¶
　　耆窟香林聨曰石洞别開清浄地經函常䕶吉祥¶
　　雲藥師殿額曰香雲常住彌陀殿額曰金輪正覺¶
　　大悲殿額曰蓮臺浄&KR1022;小西天額曰見春亭皆¶
御書乾隆十八年¶
御製初逰雲居寺詩並¶
<pb:KR2k0036_WYG_131-10b>¶
御製逰雲居寺即景雜詠㳟載巻内¶
　　又按長安客話所稱隋沙門知苑隋圖經亦作静¶
　　琬¶
原幽州沙門知苑精練有學識隋大業中於幽州西山¶
鑿巖為石室摩四壁以寫經又取方石别更摩寫藏諸¶
室内毎一室滿即以石塞門鎔鐵固之時煬帝幸涿郡¶
内史侍郎蕭瑀皇后弟也性篤信佛法以其事白后后¶
施絹千匹瑀施絹五百匹朝野聞之争共捨施故苑得¶
<pb:KR2k0036_WYG_131-11a>¶
成功苑常以役匠既多道路奔走欲於巖前造木佛堂¶
并食堂寢而念木瓦難辦忽一夜暴雷震電明旦既晴¶
見山下有大木松栢數千為水漂積於道次道俗驚駭¶
不知來處苑乃使匠擇取其木餘分邑里邑里喜恱助¶
造堂宇頃之畢成苑所造石經已滿七室以貞觀十三¶
年卒弟子繼其功焉(冥報/記)¶
原智泉寺僧静琬見白帶山有石室遂發心書經十二¶
部刋石為碑(隋圖/經)¶
<pb:KR2k0036_WYG_131-11b>¶
原石經貯於巖洞者七地穴者二洞以石門閉之穴以¶
浮圖鎮之自隋唐迄元碑碣森列洪武二十一年正月¶
道衍奉命往觀賦詩鐫於華巖堂之壁雖未足彰琬師¶
之幽光庶以紀兹行之嵗月而托不杇也(逃虚/子集)¶
増乾隆十八年¶
御製初逰雲居寺二十韻　明發事清逰村烟淡靄浮¶
欲暄春旭麗不冷曉風收歴歴遵原陌行行度野溝杏¶
含紅見逺栁怯綠疑偷近識花原未明看枝已柔問誰¶
<pb:KR2k0036_WYG_131-12a>¶
開謝墅聞說是莬裘(過一山村松竹瀟洒問/之為故尚書傳鼐別業)入谷蹊偏¶
隘尋逵騎半留村民瞻露冕緹士漫鳴騶恍到琉璃界¶
分迎雲水儔行營剛廿里古寺閱千秋碑字傳貞觀蓮¶
經悟比邱莊嚴信希有名象許詮不瀟灑坐精舍檐楹¶
掲素幬藉因休衆倦便以縱晴眸僧進伊蒲饌鶴彈梵¶
唄喉此來探勝賞詎為訪禪修經洞猶雲表崕途有瀑¶
流要憑窮一覽未便更他投曩者遥瞻企佳哉今取酬¶
佛寧擅獨樂我祗勵先憂¶
<pb:KR2k0036_WYG_131-12b>¶
增又¶
御製遊雲居寺即景雜詠　拈花㣲笑那傳心般湼槃¶
成離(去/聲)古今可惜闍黎多附㑹未知大地是香林(右香/樹林)¶
(為唐刻湼槃經成山/  三吼因生香樹云)　雲居已據勝概雲最佳致陳軒¶
納逺望躋陟得清寄流憇倚文榻屬詠托遐思籟聲泛¶
金石塔影落空翠分付舍利光記子乃初至(右概/雲軒)　竹¶
樹䓗翠間峰腰滃玉乳山靈泉必靈名言傳自古抱珠¶
守蒼龍雲氣時吞吐流為功德水香積恱法佀何當合¶
<pb:KR2k0036_WYG_131-13a>¶
膚寸徧作春郊雨(右石/井)　預慮昌黎論先為二酉藏義¶
都兼半滿世已閱隋唐扄鑰真稱固法輪豈繋常擬方¶
杜元凱猶覺欠周防(右石經洞經隋/僧静琬藏  處)　空閣凌飛崖虚¶
舟意彌在英英忽滿谷依稀泛雲海(右崖/舫)　絶峭忽畆¶
平牝洞依陽巘何年耆闍窟中閟三車典空色難為方¶
喧寂信皆善大士坐如如萬刼法輪轉隨喜欣始遇於¶
斯㑹不淺(右聲/輪洞)　搏壁思少徐孤亭恰逢此騁望無端¶
倪棲神㝠議擬春從何方來踪跡無可指忽見桃始華¶
<pb:KR2k0036_WYG_131-13b>¶
輙以名亭子(右見春亭花山崖有亭初無/名忽見桃  始開因以名之)　土門通細¶
逕絶頂憑陵髙石經藏洞底將曝毋乃勞天龍不禁笑¶
安名慣爾曹(右曝/經臺)¶
　　(臣/)等謹按雲居寺¶
御製詩謹繹有關紀述者㳟載巻内餘不備錄¶
(原姚廣孝題石經山詩竺峩峩石經山連峰吐金碧秀/氣鍾&KR2007;題勝㮣擬西域  墳五千巻華言百師譯琬公)¶
(懼變滅銕筆寫蒼石片片青瑶光字字太古色功非一/代就用藉萬人力流傳鄙簡編堅固陋板刻深由地穴)¶
(藏髙從岩洞積初疑神鬼工廼著造化迹延洪勝汲冡/防虞猶孔壁不畏野火燎詎愁苔蘚蝕兹山既無盡是)¶
<pb:KR2k0036_WYG_131-14a>¶
(法寧有極如何大業間得此至人出幽明獲爾刋乾坤/配其德大哉洪法心吾徒可為則  逃虚子集)¶
(原薛蕙詩文翠巘雙林合丹梯一徑懸洞門窺地底石/室與天連  字開龍藏金銀布梵筵兹山實靈異吾欲)¶
(托栖禪卿西原集筵初布地玉宇舊藏經石室青霞䕶/原蔣山  詩  金)¶
(松門白日扄洞衝多宿霧巖俯四垂星未厭探竒意虚/疑入窅㝠  南泠集)¶
(原張循占登小西天石經寺作磴摩圍西望渺塵沙天/竺重開帝梵家十里雲盤藏石  千峰露濕白蓮花山)¶
(懸寳象秋宜月洞鎻靈文夜有霞聞說叢/林堪卓餳願從初地轉三車  嘉樹齋集)¶
原幽州石浮圖銘甯思道書景雲二年四月立又石浮¶
圖頌王利貞文太極元年四月立(金石文/字記)¶
<pb:KR2k0036_WYG_131-14b>¶
(原王利貞易州石亭府左果毅都尉薊縣田義起石浮/圖頌  祥夫釋氏大慈能仁廣運一揮恵劍則結嶽峰)¶
(摧蹔駕寳船則流海波息若迺豐牛歩坦香象登津福/祉夙昭觧行先備非功德修浄其有與於此乎浮圖主)¶
(石亭府果毅田公者孝乎惟孝忠為令德秉武腰文逰/仁踐義富潤石室貨積銅山保性里閈榮足知止尊崇)¶
(法門福求無上奉為七代先亡見存太夫人合家大小/敬造石浮圖七級釋迦像二菩薩神王等一鋪爾其索)¶
(寳幽谷獲琰崇巖異濟北之神期匪河西之馬瑞歘焉/構迴不日而成狀雀離之從天猶多寳之湧地虬簷霧)¶
(舉寳鐸風吟睟容如在神儀儼若炅朝日以舒鑒爍幽/宵以放光與恵日而長懸同定水之無竭贊嘆功德而)¶
(述頌云惟佛與佛法所皆空能仁富智廣度多功有清/信士産積豐崇檀波羅宻琬琰雕礱輪髙擢露鐸迥吟)¶
(風睟穆如在與天地終福霑一切於何不隆和州厯陽/丞王利貞文弟燕州大雲寺僧智崇妹明度寺尼䕶念)¶
<pb:KR2k0036_WYG_131-15a>¶
(弟義冲陪戎副尉上柱國弟義隆昭武校尉上柱國/雍州興國府右果毅都尉合家供養  吉金貞石志)¶
　　朱彛尊原按包咸論語注孝乎惟孝羙大孝之辭¶
　　今碑文亦同此讀¶
原雲居寺石浮屠銘梁髙望書開元十年四月立(金石文/字記)¶
(原梁髙望易州新安府折衝李公石浮屠之銘則夫至/道潛運不言而化成大象孕靈不&KR0805;之功遂斯  神元)¶
(妙頤雖日用而莫知况耳目不該豈視聽之能識由是/給園多士並赴緇林方丈比邱咸歸奈苑有想非想住)¶
(法非常樂之宗色空即空生滅豈菩提之果於是清信/士易州新安府折衝都尉李文安逰心正覺妙達苦空)¶
(知勞生之有涯設津梁於彼岸迺於范陽縣西雲居寺/為亡妻河東郡君薛氏敬造石浮圖一所旁求琬琰□)¶
<pb:KR2k0036_WYG_131-15b>¶
(岫為之獻琛逺召良工班輸以之呈巧盤螭隠伏與雲/峰而相交靈鳯將翔共陽鳥而接翼飛空七級狀多寳)¶
(之移來騰虚四㢠疑衆仙之涌出兼以山含萬象地藴/靈竒蓮沼澄光似猴池之浴日松枝引籟若祗樹之吟)¶
(風衆妙難名約敷厥美冀同拂石萬刼兹山銘曰麗哉/𢎞璧出矣崑山磨礱不日神儀婉然亭亭浄域峩峩給)¶
(園光浮十界色照三天衆妙功德莫惟斯重鏤鳯傍矯/雕龍上聳買地有巢福田無種利益潛通存歿偕奉易)¶
(州府遂城縣書助敎梁髙望書/開元十年四月八日  易州志)¶
原寺門右石浮屠銘太原王大恱撰并書立於開元十¶
五年二月(燕都遊/覽志)¶
(原王大恱石浮圖銘序畧亦建浮屠於門右者鄭氏字/元泰范陽人木易燼滅土  塵散惟石之永瞻其有恒)¶
<pb:KR2k0036_WYG_131-16a>¶
(繫法之堅念兹無替銘曰髙塔峩峩示延遐矚多生攘/攘動善羣觸茲設兹利無礙無疆其福豐衍其資廣長)¶
(彼石惟堅我性亦定永永不/滅視以知正  吉金貞石志)¶
原山頂石浮圖後記王守泰行書開元二十八年四月¶
立(金石文/字記)¶
(原王守泰記聖山頂石浮圖後大唐開元十八年金仙/長公主為奏  上賜大唐新舊譯經四千餘巻充幽府)¶
(范陽縣為石經本又奏范陽縣東南五十里上㘺村趙/襄子淀中麥田莊并果園一所及環山林麓東接房南)¶
(嶺南逼他山西止白帶山口北隈大山分水界並永充/供給山門所用又委禪師元法嵗歲通轉一切上延寳)¶
(歴永福慈王下引懐生同攀覺樹粤開元二十八年庚/辰嵗朱明八日前莫州吏部常選王守泰記送經京崇)¶
<pb:KR2k0036_WYG_131-16b>¶
(福寺沙門智昇檢校送經臨壇大徳沙門秀/璋都檢校禪師沙門元法  吉金貞石志)¶
原涿鹿山石經堂記唐節度使劉濟撰元和四年立(燕/都)¶
(㳺覽/志)¶
原碑後有節度押衙銀青光祿大夫檢校國子祭酒兼¶
監察御史上柱國姚可矩弟攝歸順州參軍可㳟盧龍¶
節度驅使官可質咸通十三年四月題名(國門近/游錄)¶
(原劉濟涿鹿山石經堂記逮我唐十有一葉皇帝繼明/昭宣光被四海神人以和  今己丑嵗凡五祀矣方隅)¶
(守臣樂其休明天地大徳罔知攸報濟封内山川有涿/鹿山石經者始自北齊至隋沙門静琬睹層封雲跡因)¶
<pb:KR2k0036_WYG_131-17a>¶
(發願造十二部石經至國朝貞觀五年湼槃經成其夜/山吼三聲生香樹三十餘本其年六月瀑水浮大木數)¶
(千株於山下遂構成雲居寺焉既而𤣥宗開元聖文神/武皇帝第八妹金仙長公主特加崇飾遐邇之人増之)¶
(如蟻述焉有為之功莫此而大濟遂以俸錢為聖上刻/造大般若經以今年四月功就親與道俗齊㑹石經峰)¶
(下飰等香積而法雲靄空㑹同華嚴而花雨滿地金篆/玉版燦如龍宫神功曜日宇宙金色於是一口作念萬)¶
(人齊力岩壑動鸞鳯翔或推之或挽之以躋於上方緘/於石室必使刼火燒而彌固桑田變而不易或資聖壽)¶
(壽願比於崇山緘於石經經願延於沙界鴻祚景福聖/壽無疆幕府衆君子同稱讚之時元和四年四月八日)¶
(記石吉金/貞  志)¶
原唐雲居寺主律大德神道碑銘灊江妻夷子何籌撰¶
<pb:KR2k0036_WYG_131-17b>¶
盧龍節度驅使官張景琮書并篆額咸通八年丁亥嵗¶
十一月四日建(國門近/㳺錄)¶
(原何籌律大德道行碑畧劉大德諱真性涿郡范陽人/元和中㢘察使相國彭城  公慕其髙行亟請臨壇暨)¶
(太和九祀方伯司徒史公之領戎也益傾南望之誠兼/陳北巷之敬竒香異藥上服命衣使命往來難可稱計)¶
(以其年季秋示寂於本寺東院上足仲說恒智鑒真恵/增志千文展寳定等七人感師之敎焚棺於碧岫之陽)¶
(起塔於清流之左議刻貞珉紀其盛德俄屬先朝大興/沙汰寺皆毁廢僧遁林岩洎佛法重興屢更星嵗七人)¶
(之内惟寳定存乃與寺主僧𢎞/信再議崇立焉  吉金貞石志)¶
　　朱彛尊原按碑稱㢘察使相國彭城劉公者節度¶
<pb:KR2k0036_WYG_131-18a>¶
　　使濟也其曰方伯司徒史公者留後元忠也¶
(原王正燕山雲居寺碑内雲居寺東一里有髙峰峰之/上十餘歩有九室室之  有經四百二十萬言本自静)¶
(琬始厥謀厯道暹諸公成其事佛宇經厨僧房鐘閣材/惟杞梓砌則琳珉古檜星羅流水環遶闕堤相望門闥)¶
(洞開風俗以四月八日共慶佛生凡水之濵山之下不/逺百里預饋供糧號為義食先是庚午年寺主謙諷和)¶
(尚為門徒時僕自皇后臺披褐來逰論難數宵於道相/得自兹一别僕以職倅於瀛掌記於武定㢘察於奉聖)¶
(陟在憲臺遷在諫署佐兹邦計迨今十五年復㑹於兹/寺和尚建庫堂一座五間六架厨房一座五間五架轉)¶
(輪佛殿一座五間六架暖㕔一座五間五架又化助前/燕王侍中蘭陵公建講堂一座五間七架又化助公主)¶
(建碑樓一座五間六架井諸腰座次建飯廊一十三間/四架次又建東庫四間五架次建梵綱經廊房八間四)¶
<pb:KR2k0036_WYG_131-18b>¶
(架次葢後門屋一座餘有捨短從長加朱施粉周而復/始不可殫論乙丑嵗天順皇帝御宇之十五載丞相秦)¶
(王統燕之四年泰階平格擇明八風草偃四海鏡清和/尚慶此得時懇求作記僕以謙諷等同徳經營協力唱)¶
(和結一千人之社一千人之心春不妨耕秋不廢穫立/其信導其敎無貧富後先無貴賤老少施有定例納有)¶
(常期貯於庫司補兹寺缺寺不壞於平地經不墜於東/峰稽首靈巖載銘貞石鹽鐵判官朝議郎行右補闕賜)¶
(緋魚袋王正述前鄉貢進士鄭熈書十房山縣志謙諷/原沙門智光重修雲居寺記  應厯  四載寺主)¶
(完緝一寺結邑千人請右補闕瑯琊王公正作碑頃因/兵火遂至傷缺補闕子諸行宫都部署判官都官員外)¶
(郎賜紫金魚袋教念先人遺跡出俸錢再修以釋智光/乃考之執友也故命刋述勒之時睿德神畧應運啟化)¶
(承天皇太后至徳廣孝昭聖皇帝御極之二十三年/統和乙巳嵗八月丁丑朔十一日丁亥記  同上)¶
<pb:KR2k0036_WYG_131-19a>¶
　　朱彛尊原按王正智光二記共勒一碑碑額篆書¶
　　重修雲居寺一千人邑㑹之碑一稱結一千人之¶
　　社一千人之心一稱完葺一寺結邑千人近年京¶
　　城發地得仙露寺石函記後有千人邑三字尼曰¶
　　邑頭尼覽者疑是地名合此碑觀之則知千人邑¶
　　者社㑹之名爾天順皇帝者遼穆宗尊號丞相秦¶
　　王者重元為南京留守也遼史聖宗初即位羣臣¶
　　上尊號曰昭聖皇帝統和元年六月上尊號曰天¶
<pb:KR2k0036_WYG_131-19b>¶
　　輔皇帝五年四月上尊號曰至德廣孝昭聖天輔¶
　　皇帝二十四年十月上尊號曰至徳廣孝昭聖天¶
　　輔皇帝今碑建於二十三年尊號無天輔字是則¶
　　二十四年十月以前聖宗尊號但云至德廣孝昭¶
　　聖皇帝如碑所記至二十四年乃合元年尊號天¶
　　輔字以稱之否則二十四年所上之號與五年無¶
　　異何用羣臣復上乎竊疑史有誤也¶
(原沙門志才𣵠鹿山雲居寺續秘藏石經塔記而古之/碑者用木為之乃𦵏祭饗聘之際所植一大木  字從)¶
<pb:KR2k0036_WYG_131-20a>¶
(石者取其堅乆也秦漢已降凡有功徳政事亦碑之欲/圖不朽易之以石雖失其本從來所尚不可廢焉浮圖)¶
(經教来自西國焚文貝葉此譯華言盡書竹帛或邪見/而毁淫或兵火而焚𤑔或時乆而螙爛孰更印土求諸)¶
(與有隋沙門静琬深慮此事厲志發願於大業年中至/涿鹿山以大藏經刻於貞珉藏諸山竇大願不終而奄)¶
(化門人道公議公暹公法公師資相踵五代造經亦未/滿師願至遼劉公法師奏聞聖宗皇帝賜普渡壇利錢)¶
(續造次興宗皇帝賜錢又造相國楊公遵朂梁公頴奏/道宗皇帝賜錢造經四十七帙通前上石共計一百八)¶
(十七帙已厝東峰七石室内見今大藏仍未及半有通/理大師緇林㧞秀名實俱髙敎風一扇草偃八紘其德)¶
(餘業俱載寳峰本寺遺行碑中師於兹山寓宿有續造/念興無縁慈為不請友至大安九年正月一日遂於兹)¶
(寺放開戒壇士庶道俗入山受或巨以數知方盡暮春/始得終罷所獲錢施乃萬鏹付門人右街僧錄通慧圓)¶
<pb:KR2k0036_WYG_131-20b>¶
(照大師善定校勘刻石石類印板背面俱用鐫經兩紙/至大安年錢已盡功且止碑四千八十片經四十四帙)¶
(題名目錄刻如左未知後代誰更繼之又有門人講經/沙門善銳念先遺風不能續扇經碑未藏或有殘壞與)¶
(定師共議募功至天慶七年於寺内西南隅穿地為穴/道宗皇帝所辦石經大碑一百八十片通理大師所辦)¶
(石經小碑四千八十片皆藏瘞地穴之内上築臺砌磚/建塔一座刻文標記石經所在  房山縣志)¶
(增遼趙尊仁碑畧境燕都之有五郡民最饒者涿郡首/焉涿郡之有七寺  最勝者雲居占焉寺隋朝所建號)¶
(自唐代所賜山在郡之西北五十里寺在山之陽寺之/東有峰最髙故曰東峰峰頂上有石室七焉經貯是室)¶
(先是太平七年㑹故樞宻直學士韓公紹芳牧是州因/從政之暇命從者逰是山詣是寺陟是峰暨觀逰間乃)¶
(是石室内經碑且多依然藏貯遂召當寺耆秀詢以初/迹代去時移詢無知者既而於石室間取出經碑騐名)¶
<pb:KR2k0036_WYG_131-21a>¶
(對數得正法念經一部全七十巻計碑二百一十條大/湼盤經壹部全四十巻計碑一百二十條大華經壹部)¶
(全八十巻碑二百四十條大般若經五百二十巻碑一/千五百六十條又於左右别得石記云幽州沙門釋静)¶
(琬精有學識於隋大業中發心造石經一藏以備法滅/遂於幽州西南白帶山上鑿為石室以石勒經藏諸室)¶
(内滿即用石塞户以鐵錮之其後雖成其志未滿其願/以唐貞觀十三年奄化歸真門人導公繼焉導公沒有)¶
(儀公繼焉儀公沒有暹公繼焉暹公沒有法公繼焉自/琬至法凡五代不絶其志乃知自唐以降不聞繼造佛)¶
(之言敎將見其廢耶一省其事喟然有興復之嘆以具/上事奏於天朝我聖宗皇帝銳志武功留心釋典暨聞)¶
(來奏深快宸衷乃命故瑜伽大法師諱可元提㸃鐫修/勘訛刋謬補缺續新琬師之志因此繼焉迨我興宗皇)¶
(帝之紹位也孝敬恒専真空夙悟常念經碑數廣匠役/程遥藉檀施則嵗乆難為費常住則力乏焉辦重熈七)¶
<pb:KR2k0036_WYG_131-21b>¶
(年於是出御府錢委官吏貯之嵗析輕利供書經鐫碑/之價仍委郡牧提㸃自兹無費常住無藉檀施以時繋)¶
(年不暇鐫勒自太平七年至清寧三年中間續鐫造到/大般若經八十巻計碑二百四十條以全其部也又鐫)¶
(到大寳積經一部全一百二十巻計碑三百六十條以/成四大部數也都總合經碑二千七百三十條清寧三)¶
(年五月十二日大寳積初成郡守蕭公諱惟平召余謂/曰四大部經今續鐫畢見聞之下幸㑹攸難願製好詞)¶
(以為刋記余㒺愧孱蕪直以為記清寧四年三月一日/記  同上)¶
(增釋法真石經山雲居寺藏經記畧輝元之有天下列/聖相繼崇重佛法琅函玉軸列刻争  仁宗御宇尤篤)¶
(深信萬㡬之暇躬親討論鏤印經相剏建招提皆設官/以董之銀青榮祿大夫中書平章政事闕僖宗闕等院)¶
(使明埒棟阿時為親信大臣特承顧問凡所以宏䕶佛/氏興隆三寳者公葢有力焉聞房山之東峯有石經厥)¶
<pb:KR2k0036_WYG_131-22a>¶
(績甚懋而長老歸源雲公適任住持公故臨觀焉徘徊/顧眺愛其山水竒秀寺宇静深可為皇家祈福之所而)¶
(藏敎缺然僧徒無以轉讀歸以是奏得經律論一大藏/藏於寺厥後輔相累朝大節益著四海䝉德澤者盖亦)¶
(有年當天厯初公實預大策以佐命元勲入中書領今/職其豐功盛烈銘之鼎彛大書國史而眷眷佛門為之)¶
(金湯以䕶法為已任吾曺乆知其所自矣今住持長老/行澤號藏山前以公疏勸請主京之竹林竹林舊刹也)¶
(既積弊廢公嘗為奏得田五十頃以施選名僧居焉澤/住持此四年補葺罅漏修飾寺塔及退席而來是山亦)¶
(公之䕃念無以旌厚徳具石乞文於余余以山澤之臞/為學孤陋烏足以應來命苐惟山野開法之初公實奏)¶
(御抑與藏山為昆仲/義不得辭  同上)¶
(增賈志道重修華嚴經本記畧大至正改元夏四月有/髙麗國僧名慧月者因禮文殊  士於五臺衲衣錫杖)¶
<pb:KR2k0036_WYG_131-22b>¶
(幽然脫俗經房山縣西鄉里東峰古刹名曰小西天華/嚴堂其堂并華嚴經本等十二部皆石為之葢有年矣)¶
(嵗月綿延住僧雲至堂摧經剥者有之存基址焉慧月/留止於此憫其石户摧圯經本殘缺幸遇資政院使資)¶
(徳大夫龍卜髙公匠作院使大夫黨殊申公慧月拜禮/詳陳其事公等允其言布施浄財千餘緡命慧月施勞)¶
(董工修石户經本不月餘而俱修至正改元夏五月初/八日立石  同上  按黨殊舊作黨住今對音譯改)¶
(原釋徳清涿州石經山雷音窟舍利記畧辰有明萬厯/二十年壬辰嵗四月庚寅朔十有五日甲  達觀可禪)¶
(師自五臺來送龍子歸潭柘聖母慈聖宣文明肅太后/聞之遣近臣陳儒趙斌等送齋供資五月十二日辛未)¶
(攜侍者道開法厲如竒如印等至石經山雷音窟窟内/有大業中静琬石刻經所師見窟中像設攤敝石經薄)¶
(蝕因命東雲居寺住持明亮芟刈之是日光燭巖壑風/雷動地翌日啟洞中拜石石下有穴穴藏石函縱横一)¶
<pb:KR2k0036_WYG_131-23a>¶
(尺面刻大隋大業十二年歳次丙子四月丁卯朔八日/甲子於此函内安置佛舍利三粒願住持永刼計三十)¶
(六字貯靈骨四五升狀如石髓異香馥郁有銀函方寸/許中盛小金函半寸許中貯小金瓶如胡豆粒中安佛)¶
(舍利三顆如粟米紫紅色如金剛開侍者請至師所師/歡喜禮贊既而走書付趙斌以白内奏事徐上聞聖母)¶
(皇太后太后欣然齋宿三日六月朔己丑迎入慈寧宮/供養三日乃於小金函外加一玉函玉函外復加小金)¶
(函方一寸許坐銀函内以為莊嚴出帑銀五十兩仍造/大石函總包藏之於八月二十日丁未復安置石穴命)¶
(沙門徳清記其/事  憨山文録)¶
原萬厯中香樹庵以浮糧苦累日就淪落㡬為勢家所¶
沒慈聖皇后發帑金贖之而黄太史輝王太史肯堂復¶
<pb:KR2k0036_WYG_131-23b>¶
捐俸錢相助遂復舊觀(燕都逰/覽志)¶
原東峪西峪兩寺石經洞之左右翼也(同/上)¶
原東峪寺門白楊成林風氣慘裂北臺如蓮花在水中¶
央東臺亦竒特臺上石浮圖唐金仙公主所建五臺之¶
外環以巨嶂其石紋或𩔖雨㸃或𩔖巻雲(瀟碧/堂集)¶
原從南臺而下山麓間有寺曰西峪寺東溪水濶可五¶
丈聲潺潺若風雨驟至五臺僧皆穴處逰人不可留多¶
憇此寺(長安/客話)¶
<pb:KR2k0036_WYG_131-24a>¶
　¶
　¶
　¶
　¶
　¶
　¶
　¶
　¶
<pb:KR2k0036_WYG_131-24b>¶
　¶
　¶
　¶
　¶
　¶
　¶
　¶
欽定日下舊聞考巻一百三十一¶
#+PROPERTY: JUAN 卷一百三十一舉正
<pb:KR2k0036_WYG_131-25a>¶
欽定日下舊聞考巻一百三十一舉正¶
　静琬原書琬訛作杭今改(出獨樹村/四里條)¶
　遐邇原書邇訛作爾今改(劉濟涿鹿山/石經堂記)¶
　¶
　¶
　¶
　¶
　¶
<pb:KR2k0036_WYG_131-25b>¶
　¶
　¶
　¶
　¶
　¶
　¶
　¶
欽定日下舊聞考巻一百三十一舉正¶
