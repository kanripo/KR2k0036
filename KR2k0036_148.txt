# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:25.897238
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百四十八
<pb:KR2k0036_WYG_148-1a>¶
欽定四庫全書¶
欽定日下舊聞考卷一百四十八¶
　　風俗(三/)¶
原六月六日内府皇史宬晒曝列聖實錄列聖御製文¶
集諸大函毎嵗故事也至於時俗婦女多以是日沐髪¶
謂沐之則不膩不垢至於猫犬之屬亦俾浴於河京師¶
象隻皆用其日洗於城外之水濵一年惟此一度也(野/獲)¶
(編/)¶
<pb:KR2k0036_WYG_148-1b>¶
原六月十二日御廏洗馬於積水潭𨗳以紅仗中有數¶
頭錦帕覆之最後獨角青牛至諸馬莫能先也(北京嵗/華記)¶
　　(臣/)等謹按三伏日洗象語詳城市卷中至積水潭¶
　　洗馬之制在明代本屬具文今已久廢仰惟我¶
朝考牧之盛龍騋馴擾於¶
天閑游牝孳生於外廐馬政修而武騎飭灤都薊野蹀¶
　　躞千羣豈區區牧園池澤之足云乎¶
増六月京師中多市麻泥科斗粉煎茄炒韭煎餅五更¶
<pb:KR2k0036_WYG_148-2a>¶
汲水以備合醬之用咸謂此日水與臘水相同仍以此¶
日曬乾肉猶臘味也(析津/志)¶
増六月進肴蔬果京都六月内月日不等進桃李𤓰蓮¶
俱用紅油漆木架蔬菜茄匏瓠青𤓰西瓜甜瓜蒲萄核¶
桃等凡果菜新熟者次第而進(同/上)¶
(原歐陽原功漁家傲詞影六月都城偏晝永轆轤聲動/浮𤓰井海上紅樓欹扇  河朔飲碧蓮花肺槐芽瀋)¶
(綠髩親王初守省乗輿去後嚴巡警太液池心/波萬頃閒芳景掃宫人户撈漁艇  圭齋集)¶
増立秋日相戒不飲生水曰呷秋頭水生暑疿子(帝京景/物畧)¶
<pb:KR2k0036_WYG_148-2b>¶
増都中人民七月祀先用麻稭尊酒為誠買紙錢㝠衣¶
燒化於墳謂之送寒衣仍以新土覆墓市中賣摩訶羅¶
巧神泥塑人物大小不等宫庭宰輔士庶之家咸作大¶
棚張掛七夕牽牛織女圖盛陳𤓰果酒餅蔬菜肉脯邀¶
請女流作巧節會稱曰女孩兒節覘小負咎飲宴盡歡¶
次日饋送還家(析津/志)¶
原七夕前數日種麥於小瓦器為牽牛星之神謂五生¶
盆(燕石/集)¶
<pb:KR2k0036_WYG_148-3a>¶
(韉宋褧詩櫳曉涼門巷栁陰蟬九陌晴泥著錦/  到處簾  盡相似巧棚人靜五生蔫  同上)¶
原七夕宮中最重市上賣巧果人家設宴兒女對銀河¶
拜(北京嵗/華記)¶
補九引臺七夕乞巧之所至夕宫女登臺以五采絲穿¶
九孔鍼先完者為得巧遲完者謂之輸巧各出資以贈¶
得巧者(元掖/庭記)¶
補七月各宫供像生牛郎織女従人麒麟象羚羊海馬¶
獅子獬豸兔海味糖果糖菜俱用白糖澆成(光祿/寺志)¶
<pb:KR2k0036_WYG_148-3b>¶
補燕都女子七月七日以椀水暴日下各自投小鍼浮¶
之水面徐視水底日影或散如花動如雲細如綫觕如¶
椎因以卜女之巧(宛署/雜記)¶
増七夕節宫中立巧山子衣鵲橋補初一起至十四日¶
止中元節食銀苗菜及水鴨菜乃藕之嫩茅鴨乃先一¶
日煮熟凝成膏甜食房供佛波羅蜜西苑作法事放河¶
燈(陳琮/詩注)¶
原七月十三日至十五日迎節送節笑節(燕北/雜記)¶
<pb:KR2k0036_WYG_148-4a>¶
原十三日天子於宫西三十里卓帳宿焉前期備酒饌¶
翌日諸軍部落従者皆動蕃樂飲宴至暮乃歸行宫謂¶
之迎節十五日動漢樂大宴十六日昧爽復往西方隨¶
行諸軍部落大譟三謂之送節(遼史/禮志)¶
補七月十五日燕城鄉民薥黍苖麻粟苗連根及土縛¶
䜿門之左右别束三叢立之門外供以麫果呼為祭麻¶
穀(月令/廣義)¶
原中元節前上冡如清明各寺設盂蘭㑹以長椿寺為¶
<pb:KR2k0036_WYG_148-4b>¶
盛晦日謂是地藏佛誕供香燭於地積水潭泡子湖各¶
有水燈(北京嵗/華記)¶
補燕市七月十五夜兒童爭持長柄荷葉然燈其中繞¶
街而走青光熒熒若燐火然(隩/志)¶
(原歐陽原功漁家傲詞狡七月都城爭乞巧荷花旖旎/新棚笊龍袖嬌民兒女  偏相攪穿針月下濃粧佼)¶
(碧玉蓮房和柄抝晡時飲酒醒時夘淋罷麻稭/秋雨飽新涼稍夜燈呌買雞頭炒  圭齋集)¶
原八月八日遼俗屠白犬於寢帳前七步瘞之露其喙¶
後七日中秋移寢帳於其上(遼史/禮志)¶
<pb:KR2k0036_WYG_148-5a>¶
増車駕自四月内幸上都太史奏某日立秋乃摘紅葉¶
涓日張燕侍臣進紅葉秋日三宫太子諸王共慶此會¶
上亦簮秋葉於帽張樂大燕名壓節序若紫菊開及金¶
蓮開皆設燕葢宫中内外宫府飲宴必有名目不妄為¶
張燕也(析津/志)¶
増是月都城當諸角頭市中設瓜果香水梨銀絲棗大¶
小棗粟御黄子頻婆奈子紅果子松子榛子諸般時果¶
發賣宣徽院起解西瓜等果時蔬北上迎接大駕還宫¶
<pb:KR2k0036_WYG_148-5b>¶
(同/上)¶
増八月十五日祭月其祭果餅必圓分瓜必牙錯瓣刻¶
之如蓮華紙肆市月光紙繢滿月像趺坐蓮華者月光¶
徧照菩薩也華下月輪桂殿有兔杵而人立搗藥臼中¶
紙小者三尺大者丈工緻者金碧繽紛家設月光位於¶
月所出方向月供而拜則焚月光紙徹所供散家之人¶
必遍月餅月果戚屬餽相報餅有徑二尺者女歸寧是¶
日必返其夫家曰團圓節也(帝京景/物畧)¶
<pb:KR2k0036_WYG_148-6a>¶
原中秋夜人家各置月宫符像符上兔如人立陳瓜果¶
於庭餅面繪月中蟾兔男女肅拜燒香旦而焚之(北京嵗/華記)¶
補燕都士庶中秋餽遺月餅西瓜之屬名看月㑹(月令/廣義)¶
補京師八月秋社各以社餻社酒相餽送貴戚宫院多¶
切肉和蔬果鋪於飯上謂之社飯人家婦女皆歸外家¶
姨舅輒以新葫蘆貽之云宜外甥(自得/語)¶
(原歐陽原功漁家傲詞綻八月都城新過鴈西風偏解/驚游宦十載辭家衣綫  清宵半家家搗練砧聲亂)¶
(等待中秋明月翫客中只作家中看秋草牆頭/螢火爛疎鐘斷中心臺畔流河漢  圭齋集)¶
<pb:KR2k0036_WYG_148-6b>¶
原遼俗九月九日打圍賭射虎少者為負輸重九一筵¶
席射罷於地髙處卓帳飲菊花酒出兔肝生切以鹿舌¶
醬拌食之(燕北/雜記)¶
増九月車駕還都初無定制或在重九節前或在節後¶
或在八月宫中菊節自有常制駕至大内下馬大茶飯者¶
浹旬(析津/志)¶
増九月九日都中以麫為糕餽遺作重陽節亦於闤闠¶
中笟筴蘆蓆□賣如七夕午節市人又多以小扛車上¶
<pb:KR2k0036_WYG_148-7a>¶
街沿叫賣士庶官員亦以追節為重往還燕禮如常故¶
事(同/上)¶
原重九日勅賜百官花糕宴(燕都游/覽志)¶
原九日集無定所而阜成門外真覺寺金剛寶座游人¶
為多市上賣糕人頭帶吉祥字霜降後鬬鵪鶉籠於袖¶
中若捧珍寶(北京嵗/華記)¶
増九月九日載酒具茶鑪食榼曰登髙髙山髙閣釋而¶
不登但賃園亭闖坊曲為娛耳麵餅種棗栗其面星星¶
<pb:KR2k0036_WYG_148-7b>¶
然曰花糕糕肆標綵旗曰花糕旗父母家必迎其女來¶
食亦曰女兒節(帝京景/物畧)¶
増重陽前後設宴相邀謂之迎霜宴席間食兔謂之迎¶
霜兔好事者列菊花數十層於屋下前者輊後者軒望¶
之若山坡五色燦爛環圍無隙名曰花城(陳琮/詩注)¶
(原歐陽原功漁家傲詞莽九月都城秋日亢馬頭白露/迎朝爽曾上西山覩蒼  川原廣千林紅葉同春賞)¶
(一本黄花千金鏹富家菊譜籖銀榜龍虎臺前/鼉鼓響擎仙掌千官𤓰果迎鑾仗  圭齊集)¶
原十月朔上冢如中元祭用豆泥骨朶(北京嵗/華記)¶
<pb:KR2k0036_WYG_148-8a>¶
増十月朔日紙坊剪紙五色作男女衣長尺有咫曰寒¶
衣有疏印緘識其姓字輩行如寄書然家家修具夜奠¶
呼而焚之其門曰送寒衣(帝京景/物畧)¶
補十月皇城東華門外朝廷命武官開射圃常年國典¶
(析津/志)¶
補燕市賣鞾人以十月一日為鞾生日供具祭之以其¶
陰晴卜一冬寒燠(宛署/雜記)¶
増十月羊始市兒童取羊後脛膝之輪骨曰貝石置一¶
<pb:KR2k0036_WYG_148-8b>¶
而一擲之置者不動擲之不過置者乃擲置者若動擲¶
之而過勝負以生其骨輪四面兩端凹曰真凸曰詭勾¶
曰騷輪曰背立曰頂骨律其頂岐亦曰真平亦曰詭葢¶
真勝詭負而騷背間頂平再勝頂岐三勝也其勝負也¶
以貝石(帝京景/物畧)¶
(原歐陽原功漁家傲詞熟十月都城家㫖蓄霜菘雪韭/氷蘆菔煖炕煤爐香豆  燔獐鹿髙昌家賽羊頭福)¶
(貂袖豹祛銀鼠襮美人來往氊車續花户油牕/通曉旭回寒燠梅花一夜開金屋  圭齋集)¶
原遼俗至日帝御天祥殿北南臣僚常服入朝依位賜¶
<pb:KR2k0036_WYG_148-9a>¶
坐遼人南面漢人北面分朋行鬮或五或七籌賜膳及¶
茶若帝得鬮臣僚進酒訖以次賜酒(遼史/禮志)¶
増冬至日太史院進厯回回太史進厯又進畫厯後市¶
即有賣新厯者宰相於至日親率百辟恭賀遞手帕隨¶
貢方物士庶人家並行賀禮(析津/志)¶
増凡時憲書嵗以二月一日進來嵗書式四月一日頒¶
直省刋刻十月一日恭進(㑹大清/  典)¶
補京師最重冬節不問貴賤賀者奔走往來家置一簿¶
<pb:KR2k0036_WYG_148-9b>¶
題名滿幅自正統己巳之變此禮頓廢(孤樹/裒談)¶
補故事自冬至後至立春日殿前將軍甲士賜酒肉名¶
曰頭腦酒(明典故/紀聞)¶
補冬至日人家畫素梅一枝為瓣八十有一日染一瓣¶
瓣盡而九九出則春深矣曰九九消寒圖(帝京景/物畧)¶
(增楊允孚雜咏詩餘試數窓閒九九圖餘寒消盡暖/回初梅花㸃遍無  白看到今朝是杏株  同上)¶
原十一月人家墐户藏花木於窖食兔羮女子嫁者多¶
歸寧為母浣濯曰報娘恩琢石如彈丸置於地童子以¶
<pb:KR2k0036_WYG_148-10a>¶
足送之前後交擊為勝始擊羯鼓鼓用鐵為圍單皮覆¶
之每十人五人聚擊女子亦然(北京嵗/華記)¶
(原歐陽原功漁家傲詞夜十一月都人居煖閣吳中雪/紙明如堊錦帳豪家深  酌金雞喔束家撤雪西家噱)¶
(冬纎指染長宫線弱陽回九九官氷鑿盡道今/  氷不薄都人濼官家喜受新年朔  圭齋集)¶
原十二月八日賜百官粥民間亦作臘八粥以米果雜¶
成之品多者為勝此葢循宋時故事然宋時臘八乃十¶
月八日(燕都游/覽志)¶
増是月八日禪家謂之臘八日煮紅糟粥以供佛飯僧¶
<pb:KR2k0036_WYG_148-10b>¶
都中官員士庶作朱砂粥傳聞禁中一如故事(析津/志)¶
(補陸釴午門臘八日賜食以文徵仲韻詩俗漢宫臘日/千官㑹爛漫朱筵傍紫墀浴佛競傳南土  賜酺初展)¶
(上方儀瑤階霽雪輝金仗太液寒雲凍玉巵近/侍恩波知爾共還家須擬少陵詩  少石集)¶
原臘月束梅於盎匿地下五尺許更深三尺用馬通然¶
火使地微温梅漸放白用紙籠之鬻於市小桃郁李迎¶
春皆然餽遺尚鮮果羯鼓聲益喧曰迎年鼓先除夕一¶
日曰小除人家置酒宴往來交謁曰别嵗焚香於户外¶
曰天香凡三日止帖宜春小字兒女冩好字(北京嵗/華記)¶
<pb:KR2k0036_WYG_148-11a>¶
補京師風俗入冬以地窖養花其法自漢已有之漢世¶
大官園冬種葱韭菜茄覆以屋廡晝夜燃煴火得温氣¶
諸菜皆生召信臣為少府謂此皆不時之物有傷於人¶
不宜以奉供養奏罷之但此法以養菜蔬未嘗養花木¶
也今内家十月即進牡丹亦是此法然在漢止言覆以¶
屋廡而已今法皆掘坑塹以窖之葢入冬土中氣煖其¶
所養花木借土氣火氣相半也(疑/耀)¶
補京師舊俗嵗終廿四日謂諸神上界其夜家人設祭¶
<pb:KR2k0036_WYG_148-11b>¶
遣奠致詞且有遏惡揚善之屬(秋澗/集)¶
(補王惲詩天五祀開三代人間閲嵗華交更同選調遣/奠具湯茶  濶神驂馭燈青喜結花逢新如有問萬一)¶
(善相誇/  同上)¶
増十二月廿四日以糖劑餅黍糕棗栗胡桃炒豆祀竈¶
君以槽草秣竈君馬謂竈君翌日朝天去白家間一嵗¶
事祝曰好多説不好少説記稱竈老婦之祭今男子祭¶
禁不令婦女見之祀餘糖果禁幼女不令得啖曰啖竈¶
餘則食肥膩時口圈黒也(帝京景/物畧)¶
<pb:KR2k0036_WYG_148-12a>¶
補燕俗圖竈神鋟於木以紙印之曰竈馬士民競鬻以¶
臘月二十四日焚之為送竈上天别具小糖餅奉竈君¶
具黒豆寸草為秣馬具合家少長羅拜祝曰辛甘臭辣¶
竈君莫言至次年元旦又具如前為迎竈(月令/廣義)¶
　　(臣/)等謹按京師居民祀竈猶仍舊俗禁婦女主祭¶
　　家無男子或迎鄰里代焉其祀期用二十三日惟¶
　　南省客户則用二十四日如劉侗所稱也¶
増十二月廿五日五更焚香楮接玉皇曰玉皇下查人¶
<pb:KR2k0036_WYG_148-12b>¶
間也竟此日無婦嫗詈聲(帝京景/物畧)¶
原嵗十二月下旬於西鎮國寺内牆下灑掃平地束稈¶
草為人形一為狗一剪雜色綵段為之腸胃選達官世¶
家之貴重者交射之至糜爛以羊酒祭焉祭畢帝后及¶
太子嬪妃并射者各解所服衣俾蒙古巫覡祝讚讚畢¶
遂以與之名曰脱灾國俗謂之射草狗(元史祭/祀志)¶
増除夕五更禁香褚送玉皇上界迎新竈君下界插芝¶
麻稭於門簷窓臺曰藏鬼稭中不令出也門窻貼紅紙¶
<pb:KR2k0036_WYG_148-13a>¶
葫蘆曰收瘟鬼夜以松栢枝雜柴燎院中曰松盆熰嵗¶
也懸先亡影像祀以獅仙斗糖蔴花饊枝染五色葦架¶
罩陳之家長幼畢拜己各自拜曰辭嵗己藂坐食飲曰¶
守嵗是月小兒及賤閒人以二石毬置前先一人踢一¶
令逺一人隨踢其一再踢而及之而中之為勝一踢即¶
著焉即過焉與再踢不及者同為負也再踢而過焉則讓¶
先一人隨踢其法初為趾踵苦寒設今遂用賭如博然¶
有司申禁之不止也(帝京景/物畧)¶
<pb:KR2k0036_WYG_148-13b>¶
補都下寺院每用嵗除鍜磨是日作鍛磨齋(僧園/逸記)¶
補江隣㡬雜志雄霸沿邊塘泊冬月載蒲葦悉用凌牀¶
沈存中筆談信安滄景之間挽車者衣韋袴冬月作小¶
坐牀氷上拽之謂之凌牀今京師在處有之一人挽行¶
滑如帆駛聞明時積水潭嘗有好事者聨十餘牀攜都¶
籃酒具鋪&KR0586;毺其上轟飲氷凌中亦足樂也(倚晴閣/雜抄)¶
補京師臘月河氷結時水面多設氷牀往來絡繹以供¶
行客其捷如飛較之坐騎乘車逺勝多矣(陳檢/討集)¶
<pb:KR2k0036_WYG_148-14a>¶
補京師冬月既以紙糊窓格間用琉璃片畫作花草人¶
物嵌之由室中視外無微不矚従外而觀則無所見此¶
歐陽楚公十二月漁家傲詞所云花户油窓也葢元時¶
習俗己尚之(蒓䰻/詞話)¶
(原歐陽原功漁家傲詞侍十二月都人供暖箑宫中障/面霜風獵甲第藏鈎環  妾紅䄂壓笑歌聲送金蕉葉)¶
(觚倦客玉堂寒正怯曉淘金井氷生鬛凍合竈/  餳一楪吳霜鑷換年懶寫宜春帖  圭齋集)¶
原北人打圍一嵗間各有處所五月釣魚於海上水底¶
釣大魚二月三月放鶻號海東青打鴈四月五月打麋¶
<pb:KR2k0036_WYG_148-14b>¶
鹿六月七月於涼淀坐夏八月九月打虎豹之𩔖自此至¶
於嵗終如南人趂時耕種也(使遼/錄)¶
原金源之制嵗以正月如春水九月幸秋山五月之間¶
羣臣一進起居表(潛溪/集)¶
　　朱彜尊原按春水秋山疑無定所春漁於水則謂¶
　　之春水秋獵於山則謂之秋山云爾¶
　　(臣/)等謹按京師土俗惟帝京景物畧所紀近日多¶
　　沿其舊朱彝尊原書採錄殊少今增採如右¶
<pb:KR2k0036_WYG_148-15a>¶
　¶
　¶
　¶
　¶
　¶
　¶
　¶
　¶
<pb:KR2k0036_WYG_148-15b>¶
　¶
　¶
　¶
　¶
　¶
　¶
　¶
欽定日下舊聞考卷一百四十八¶
#+PROPERTY: JUAN 卷一百四十八舉正
<pb:KR2k0036_WYG_148-16a>¶
欽定日下舊聞考卷一百四十八舉正¶
　洗象于城外原書城訛作廊今改(六月六/日條)¶
　積水潭原書潭訛作湖今改(中原/節條)¶
　賭射虎原書賭訛作斗今改(遼俗/條)¶
　㫖蓄原書㫖訛作百今改(歐陽原/功詞)¶
　¶
　¶
　¶
<pb:KR2k0036_WYG_148-16b>¶
　¶
　¶
　¶
　¶
　¶
　¶
　¶
欽定日下舊聞考卷一百四十八舉正¶
