# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:24.010695
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷六十九
<pb:KR2k0036_WYG_069-1a>¶
欽定四庫全書¶
欽定日下舊聞考卷六十九¶
　　官署(八/)¶
(原宣王太史籀著大篆十五篇與古文或同或異時人/即謂之籀書  北史江式論書表)¶
(原周宣王太史籀循科斗之書采蒼頡古文綜其遺美/别署新意號曰籀文  書㫖述)¶
(原史書者周宣王太史籀所作之書也凡五十五篇可/以教童幼  後漢書注)¶
(原世咸言筆蹟存者李斯最古不知史籀之蹟近在闗/中虞禇歐陽共稱妙墨  周秦刻石釋音)¶
(原自伏羲畫八卦史籀造文字斯作篆書程邈起隸法/王次仲為八分體漢章帝始為章草名厥後流傳工能)¶
<pb:KR2k0036_WYG_069-1b>¶
(間出史籀石鼓文崔子玉篆吕望張衡碑李斯嶧山㑹/稽山碑蔡邕鴻都三體石經八分西嶽光和殷筆馮敦)¶
(等數碑并蔡中郎章草並為曠絶古古蹟記小異七略/原籀文者周太史籀之所作也與  文大篆)¶
(曰史籀者周時史官教學童書也與孔氏壁中古文異/體甄豐定六書二曰竒字是也其跡有石鼓文傳焉葢)¶
(諷宣王畋獵之所作今在陳倉李斯小篆兼采其意/書斷)¶
(原石鼓文開闔古文暢其盛鋭但折直勁迅有如鏤鐡/而端委旁逸又婉潤焉若取于詩人則雅頌之作也亦)¶
(所謂楷隸曽髙字書淵藪使放小學者漁獵其中/上)　(同/)¶
(原史籀周宣王時史官著大篆教學童岐州雍城南有/周宣王獵碣十枚並作鼓形上有篆文今見打本吏部)¶
(侍郎蘇朂叙記卷首云世咸言筆蹟存者李斯最古不/知史籀之迹近在闗中即其文也  述書賦注)¶
<pb:KR2k0036_WYG_069-2a>¶
(原石鼓文在天興縣南二十里許石形如鼓其數有十/葢紀周宣王畋獵之事其文即史籀之迹唐貞觀中吏)¶
(部侍郎蘇朂紀其事云虞禇歐陽共稱古妙雖嵗乆譌/闕然遺迹尚有可觀而厯代紀地理志者不存紀録尤)¶
(可嘆&KR0579;文元和郡縣志獵碣共有十鼓其文則史籀大/原石鼓  謂之周宣王)¶
(篆也年代斯逺字多訛闕舊存岐山石鼔村今移置鳯/翔府夫子廟  周氏法書苑)¶
(原自後漢始作墓碑故今人所見漢碑皆東京文字也/西漢以前石刻極少惟石鼔文與吉日癸巳及秦李斯)¶
(篆耳籀東臯雜録鼓以其籀之所創故名之曰籀書以/原史  書存者石)¶
(其為太史氏而得名又謂之曰史書遺宣和書譜原父/原觀石鼓文受其古蹟物象形勢有  思焉及得)¶
(鼎器銘又知古之篆字或多或省或移之左右上下惟/其意之所欲然亦有工拙秦漢以來歸一體故古文所)¶
<pb:KR2k0036_WYG_069-2b>¶
(見者止此筆蔡㐮石鼓文跋非後人所能贗作/原石鼓文  法如圭璋特逹)　(山谷/)¶
(集岐陽十鼓周宣王太史籀所書嵗月深逺剥泐殆盡/原)¶
(前人嘗以其可辨者刻之於石以甲乙第其次雖不成/文然典型尚在  鐘鼎欵識)¶
(原按岐陽十鼔乃周宣王内修外攘明堂受朝岐邑講/蒐海字廓清之日勒駿功於十鼓以永鎮於岐周者也)¶
(其曰我馬既同車攻之徂東也其曰佳魚魴鱮吉日之/宴語也其文髙字古雖龍騰蛟躍鸞下鳯翥亦不能擬)¶
(其萬一誠楊修不能妙其語子雲不能識其竒者矣摩/娑徙倚之餘雖字體不知伊誰之筆作誦者必當時之)¶
(吉甫也嶧山之碑原廟之彛孰有過於斯焉往同上距/原歐陽文忠公謂今世所有漢桓靈時碑往  而在)¶
(今未及千載大書深刻而磨滅者十有八九此鼓自宣/王時至今實千有九百餘年鼓文細而刻淺理豈得存)¶
<pb:KR2k0036_WYG_069-3a>¶
(以此為可疑余觀秦以前碑刻如此鼓及詛楚文泰山/秦篆昏麄石如今世以為碓臼者石性既堅頑難壞又)¶
(不堪他用故能存至今漢以後碑碣石雖精好然亦易/剝缺又往往為人取作柱礎之類葢古人用意深逺事)¶
(事有理類如此况此文字畫竒古决非周以後所能到/文忠公亦以為非史籀不能作此論是也  金石録)¶
(原古之石刻存于今者惟石鼓也本露處于野司馬池/待制知鳯翔日輦置于府學之門廡下外以木櫺䕶之)¶
(其石質堅頑類今人為碓磑者古篆刻缺可辨者幾希/  倦㳺雜録  墨刻揮犀緗素雜記俱同)¶
(原石鼓周宣王時物在孔子廟東坡先生詩云憶昔周/宣歌鴻㕍當時籀史變蝌蚪則石鼓之字葢蝌蚪之變)¶
(韓愈有蝌蚪書後記云李陽水之子服之授予以其家/蝌蚪孝經漢衛宏官書兩部合一卷且曰古書得其依)¶
(據葢可讀如是則退之宜識蝌蚪書者而石鼓歌乃云/辭嚴義宻讀難曉字體不類隸與蝌先生今詩乃能通)¶
<pb:KR2k0036_WYG_069-3b>¶
(其六句則先生為精于字學矣歐陽集古跋尾葢謂韋/應物以為文王之鼓韓退之好古不妄者為可信然未)¶
(嘗載其文至子由和先生詩乃云形雖不具意可知有/云楊栁貫魴鱮先生詩注其文云維魴維鯉而子由云)¶
(魴鱮豈各以所辨之字言之乎宣王在位四十六年史/冊無載石鼓之事宣王之詩其見於經所作者有曰仍)¶
(叔冇曰尹吉甫今石鼓上無名氏故又云欲尋年嵗無/甲乙豈有名字記誰某也  趙彦林東坡詩注)¶
(原石鼓十其一無文其九有文可見者四百一十七字/可識者二百七十二字  趙䕫東坡詩注)¶
(原石鼔文舊在岐陽孔子廟世傳周宣王刻石史籀書/大觀中自鳯翔遷入辟雍後入保和殿  諸道石刻録)¶
(原周宣王石鼓歐陽文忠公以為有可疑者三惟唐以/來韋應物韓退之嘗盛稱賛予謂不特二公老杜固嘗)¶
(有李潮八分小篆歌云陳倉石鼔文已訛況蘇朂載記/亦言石鼓文謂之獵碣共十皷其文則史籀大篆則知)¶
<pb:KR2k0036_WYG_069-4a>¶
(石鼔稱為周宣王所創者在昔不止三公也/漫録)　(能改齊/)¶
(原歐陽集古所録其文可見者四百六十有三磨滅不/可識者過半今資古所録其文所見者四百七十有四)¶
(磨滅不可識者十二三葢予先世所藏本猶在集古之/前也國朝崇寧中蔡京作辟雍取十鼓置講堂後予嘗)¶
(見之辟雍廢徙置禁中而岐下有摹本殊失古意并録/之以見三代書蹤非後世摹冩所能及也  資古紹志)¶
(録宣和以後所貯古噐累至萬餘若岐陽宣王之石鼓/原)¶
(西蜀文翁禮殿之繪像凡所知名罔間巨細逺近悉索/入中禁而宣和又剏立保和殿者左石有稽古傳古尚)¶
(古等閣咸以貯古玉印璽鼎彛禮器法書國畫等物自/經僣亂散落無存言之可為於邑  鐵圍山叢談)¶
(原史籀書傳世者岐鼔耳僕弱齡喜篆法初得岱宗秦/刻及朝那石章學之後得岐鼓壇山字及三代彛器文)¶
<pb:KR2k0036_WYG_069-4b>¶
(識又學之仰其髙古惟是之師而漢魏碑首印章亦時/寓日下此者未嘗過而問焉  東觀餘論)¶
(原韓退之但得墨本而詩之其曰張生手持石鼓文勸/我試作石鼓歌是也及東坡蘇氏則親見石鼓矣其詩)¶
(曰冬十二月嵗辛丑我初從政見魯叟舊聞石鼓今見/之文字鬰律龍蛇走強尋偏旁推㸃畫時得一二遺八)¶
(九是也東坡初仕鳯翔府推官石鼔在焉故得而親見/之也予之取古辭而叙辨石鼔也非獨不曽見石鼓亦)¶
(復不見墨本獨因鄭樵模冩其字之可曉者而隨用其/見以為之辨南劍州州學以鄭本鋟木予既得版本遂)¶
(隨事而為之辨紹興辛亥有以木本見示者建康秦丞/相家藏本也㸃畫模糊皆不可讀而其觕可曉解者曰)¶
(我車既攻我馬既同此即東坡所謂衆星錯落僅名斗/者也鄭樵南劍本其成字而粗可讀者比東坡又多特)¶
(不知鄭本所傳奚自耳東坡自記其所覽曰其詞云我/車既攻我馬既同其魚維何維鱮維鯉何以貫之維楊)¶
<pb:KR2k0036_WYG_069-5a>¶
(及柳此六句可讀餘多不可通此二十四字葢東坡仕/岐而于鼓上見之其曰何以貫之維楊及栁而鄭本乃)¶
(作摽葢疑鄭本不真也又冇異者古傳鼓冇十中失其/一皇祐間向傳師得之而十鼓復足秦丞相家本有傳)¶
(師自跋乃云其第十鼔最小其文亦不相類尋訪得之/形半壞而書體是遂易去小鼓而置其所得之鼔又不)¶
(知何世何年好事者悵其不足而剏為一鼓以補足之/也  雍録)¶
(原宣和元年九月燕蔡京保和新殿京作記以進畧曰/保和殿三楹時落成于八月而髙竹叢檜已森陰蓊鬰)¶
(中楹置御榻東西二間列寳玩與古鼎彛玉芝左挾閣/曰妙冇右挾閣曰宣道有稽古邃古尚古鑑古作古訪)¶
(古博古秘古諸閣稽古閣有宣王石鼓/要)　(九朝編年備/)¶
(原石鼓文周宣王之獵碣也唐自貞觀以來蘇朂李嗣/真張懷瓘竇臮竇䝉徐浩咸以為史籀筆蹟虞世南歐)¶
<pb:KR2k0036_WYG_069-5b>¶
(陽詢褚遂良皆冇墨妙之稱杜甫八分小篆歌叙厯代/書亦厠之蒼頡李斯之間其後韋應物韓愈稱述為尤)¶
(詳至本朝歐陽修作集古録始設三疑以韋韓之説為/無所考據後人因其疑而增廣之南渡之後冇鄭樵者)¶
(作釋音且為之序乃摘㞼殹二字以為見于秦斤秦權/而指以為秦鼔偽劉詞臣馬定國以宇文周嘗蒐岐陽)¶
(而指以為後周物嗚呼二子固不足為石鼔重輕然近/人稍有惑其説者故予不得不辨集古之一疑曰漢桓)¶
(靈碑大書深刻磨滅十八九自宣王至今為尤逺鼔文/細而刻淺理豈得存予謂碑刻之存亡係石質之美惡)¶
(摹拓之多寡水火風雨之及與不及不可以年祀乆近/論也且如詛楚文刻于秦恵王時去宣王為未逺而文)¶
(細刻淺過于石鼓逺甚由始出于近嵗戕害所不及至/無一字磨滅者顔真卿干禄字刻于大厯九年顯暴于)¶
(世工人以為衣食業摹拓為多至開成四年纔六十六/載而遽已訛闕由是言之年祀乆近不足推其存亡無)¶
<pb:KR2k0036_WYG_069-6a>¶
(可疑者二疑以謂自漢以來博古之士畧而不道三疑/以謂隋世藏書最多獨無此刻予謂金石遺文溷于瓦)¶
(礫厯代湮沒而後世始顯者為多三代彛器或得于近/嵗其制度精妙有馬融鄭𤣥所不知者又詛楚文筆蹟)¶
(髙妙世人無復異論而厯秦漢以來數千百年湮沉泉/壤近世始出于人間不可謂不稱于前人不録于隋氏)¶
(而指為近世偽物也予意此鼓之刻雖載于傳記而經/厯亂離散落草莾至唐之初文物稍盛好事者始加採)¶
(録乃復顯于世及觀蘇朂叙記尤喜予言之為得也則/夫隋世之不録又無足疑者況唐之文籍視今為甚備)¶
(而學者不敢為臆説自貞觀以來諸公之説若出一人/固不特起于韋韓也而韋應物又以為文王時鼔宣王)¶
(時刻言之如是之詳當時無一人非之傳記必有可考/者矣小篆之作本于大篆㞼殹二字見于秦器固無害)¶
(況㞼字從山取山髙奉㞼之羲著在説文字體宜然非/始于秦也唐初去宇文周為甚近事語尚在于長老耳)¶
<pb:KR2k0036_WYG_069-6b>¶
(使文帝鐫功勒成以告萬世豈細事哉宜時人共知之/况蘇朂之祖邳公綽用事于周文物號令悉出其手豈)¶
(得其賢子孫乃不知其祖之所作者乎嗚呼三代石刻/存于世者壇山吉日癸巳刻與此耳而吉日癸巳無所)¶
(考據獨此鼓昔人稱説如是之詳觀其字畫竒古足以/追想三代遺風而學者因可以知篆隸之所自出好異)¶
(者又附㑹異説而詆訾之亦已甚矣其鼓有十因其石/之自然粗具鼓形字刻于其旁石質堅頑類今人為碓)¶
(磑者其初散在陳倉野中韓吏部為博士時請于祭酒/欲以數槖駝輿致太學不從鄭餘慶始遷之鳯翔孔子)¶
(廟經五代之亂又復散失本朝司馬池知鳯翔復輦至/于府學之門廡下而亡其一皇祐四年向傳師搜訪而)¶
(足之大觀中歸于京師詔以金填其文以示貴重且絶/摹拓之患初致之辟雝後移入保和殿靖康之末保和)¶
(珍異北去或傳濟河遇大風重不可致者皆棄之中流/今其存亡特未可知則拓本留于世者宜與法書並藏)¶
<pb:KR2k0036_WYG_069-7a>¶
(詎可輕議也哉紹興己夘嵗予得此本於上庠喜而不/寐手自裝池成帙因取薛尚功鄭樵二音叅校異同并)¶
(考覈字書而是正之書于帙之後其不知者姑兩存之/以俟博洽君子而質焉  復齊碑録)¶
(原石鼓詛楚音皆直寳文閣臨川王順伯所為書也公/稽古成癖至忘渇饑石鼓考辨尤為精詣葢自南渡以)¶
(還故家之藏絶不多見況摹冇精粗故亦艱得往本叅/校同異宿乗傳海濱賓朋罕至時尋翰墨拂洗吏塵以)¶
(先後得於北方及石林葉氏本訂其筆意粗得一二乃/畧倣古人入行足成是書如詛楚文山谷先生浮休張)¶
(公皆嘗有釋王氏尋訪未獲比嵗里居得石林三文音/釋頗備又傳從互市得朝那碑陰有畢造記徙置宋城)¶
(縣治是嵗葢紹興八年也先一嵗為丁巳金人既廢劉/豫至己未正月嘗歸我河南陜西地碑云嵗在敦牂則)¶
(戊午嵗也其意亦不肯用彼年號故為此間嵗月皆并/録之異時中原掃清猶可按圖問此石之在否也嗚呼)¶
<pb:KR2k0036_WYG_069-7b>¶
(自周至戰國遺文見于金石者不過三數祐陵悉萃之/保和寶䕶甚至至用金填鼓文以絶摹拓一旦四海横)¶
(流冺焉無復遺踪良可哀嘆此書之刻使好古者相與/讀之猶足想絶學于千載穆王吉日癸巳諸家所記皆)¶
(言在趙州州廨石林跋乃以政和五年歸内府矣其説/為信因附卷末庻廣異聞苐石林諸跋其間亦有譌舛)¶
(而無别本可證不容臆决姑俟知者正之嘉定六年重/五日吳興施宿書  石鼓音)¶
(原岐陽蒐狩實肇中興之美勒石紀功詞章渾厚足以/補詩雅之遺佚  古文芘序)¶
(原周宣王狩于岐陽所刻石鼓文十篇近世薛尚功鄭/樵各為之音釋王厚之考正而集録之施宿又㕘以諸)¶
(家之本訂以石鼓籀文真刻夀梓于淮東倉司其辨證/訓釋葢亦詳備按此編孫巨源得于僧寺佛書龕中以)¶
(為唐人所録審爾則又在薛鄭之前二三百年矣詳考/其文字畫音訓多與鄭本合豈鄭為音釋時嘗得其本)¶
<pb:KR2k0036_WYG_069-8a>¶
(㕘校耶惟甲乙之次與薛鄭本俱不同今合諸家之説/并摘經傳語可為證者載于下  古文苑註)¶
(原周宣王石鼔文蘇朂謂之獵碣獵碣二字甚生蘇氏/用此必有所據按任昉述異記崆峒山有堯碑禹碣亦)¶
(用碣字氏緈畧鼓三疑終則曰觀其字畫髙妙非史籀/原歐陽  冇石)¶
(不能作眉山蘇氏石鼓詩則曰勛勞至大不矜伐文武/未逺猶忠厚又曰自從周衰更七國竞使秦人有九冇)¶
(登山刻石頌功烈後者無繼前無偶皆云皇帝巡四國/烹滅强暴救黔首合二公之詞觀之則石鼓為宣王時)¶
(物不必多辨矣王古文苑注宣王時然其辭有似車攻/原石鼓冇説成  時又有説)¶
(甫田詩辭恐是宣王時未可知遺朱子詩傳遺説者得/原岐陽石鼓之十章實雅頌之  文殘闕磨滅或)¶
(之千載之後而有周之全文尚可考葢因蒐狩講武之/作也  羣書考索)¶
<pb:KR2k0036_WYG_069-8b>¶
(補史籀書與古文時冇異同今稱史籀之迹者惟岐陽/石鼔文為真蹟  淮海集)¶
(補岐陽石鼓之詩寂寥簡短至不可考後世以為周宣/王之作形之歌詠極其揄揚  止齊集)¶
(補宣王嘗狩于岐石鼓之詩偉矣夫子乃舍而不録得/非岐之狩為常而東都之狩非常乎  嵩山集)¶
(補周宣王時柱下史史籀始著籀書今六八之法雖存/十五之篇亡矣  字府)¶
(補史籀始變古文著大篆十五篇秦焚詩書惟易與此/篇得全  唐元度十體書)¶
(補籀文其跡冇石鼓文存焉葢諷周宣王畋獵而作今/在陳倉少人攻學  釋夢英十八體書)¶
(補唐初盛臨摹始有以楮搨碑碣為墨本者東巡之石/偃師之槃岐陽之鼓延陵季子之墓篆石泐而墨傳)¶
(鐘鼎篆韻鼔中興績勒/補岐陽有)　(鐵菴集/)¶
<pb:KR2k0036_WYG_069-9a>¶
(補唐貞觀中吏部侍郎蘇朂著論岐陽獵鼓引歐陽虞/褚並稱墨妙為據三君體法為世楷式賞好為物軒輊)¶
(在當時已爾今其故跡僅存隋珠和璧不足喻其珍也/子避地來南方日料檢行李流徙之餘岐鼔諳碑偶無)¶
(散落為之驚喜書以示子孫建炎己酉夾鐘五日洛人/李處權㢲伯  朱子大全集)¶
(補史籀著大篆十五篇與古文或異然不外六書之指/亦名籀書與古文兼行  封氏聞見記)¶
(補岐陽石鼓文前世未傳至唐始盛稱韋應物韓退之/皆為歌詩以詠之歐陽永叔疑其唐以前不傳又疑漢)¶
(魏以後凡碑大書深刻多已磨㓕而此又逺數百年文/細刻淺豈得尚存然以余論之古物埋沒不見于世者)¶
(多矣陵谷遷變此鼓或埋于土中或淪于水濱或隠蔽/於幽僻之地至唐始見于世物雖古而風日雨雪所侵)¶
(未乆摸打者亦未多故缺譌尚寡不可知也/話)　(庚谿詩/)¶
<pb:KR2k0036_WYG_069-9b>¶
(補周宣王蒐于岐陽刻石為十鼓今其存者九而已字/猶畧可讀  伐檀集)¶
(補逸詩之傳幸而記于金石得完者岐下之石鼓也/嵩山集)¶
(原周宣王時史籀變古文科斗為大篆今存者祇有石/鼓文耳  陵川集)¶
(原大都國子監文廟石鼔十枚其一已無字其一但存/數字今漸磨滅其一不知何代人鑿為臼而字却稍完)¶
(此鼓據傳聞徽宗時自京兆移置汴梁貴重之以黄金/實其字金人得汴梁竒玩悉輦至燕京移者初不以此)¶
(鼓為何物但見其以金塗字必貴物也亦在北徙之列/置之王宣撫家後為大興府學大徳之末集為大都教)¶
(授得此鼓于泥土草萊之中洗刷扶植足十枚之數後/助教成均言于時宰得兵部差大車十乗載之于今國)¶
(子學大成門内左右壁下各五枚為磗壇以承之又為/䟽櫺而扄鐍之使可觀而不可近然三十年來摹搨者)¶
<pb:KR2k0036_WYG_069-10a>¶
(多字畫比當時已多漫滅者然移來時已不能如薛尚/功鐘鼎欵文所載者多矣大抵石方刓而髙畧似鼓耳)¶
(不盡如鼔也文道園學古録所載字完於真本多故不/原史籀石鼔  薛尚功法帖)¶
(更具真本在燕都舊城文廟鄭樵音不可信曲學古編/原石鼓文前人音辨多矣然皆以斷文連屬  取意義)¶
(其字冇不可識者亦强為之辭質諸真刻或前後相逺/十餘字何其陋耶余舊藏甲秀堂小譜圖畫鼓形隨缺)¶
(補字以意想像則我車既攻維楊及栁之句不止乎此/因取真刻置几上列錢為文以求章句㕘以薛氏欵識)¶
(及古文苑等書隠度成章因影得表其闕文不敢以己/意填補依穆天子傳例補以圍方其冇重文亦注于右)¶
(不可識者闕音惟鄭樵音訓最為乖誕因削去不用昔/淳熙間楊文昺以詛楚石鼓泰山嶧山碑作周秦刻石)¶
(釋音其瑯琊之碑不類秦文亦與收入似未盡善今皆/刪定止存泰山嶧山刻字併二世詔文正詛楚絆縫遝)¶
<pb:KR2k0036_WYG_069-10b>¶
(遂二字共成一卷仍以周秦刻石為題號云至大戊申/十二月魯郡吾衍序  周秦刻石釋音序)¶
(原六一公謂石鼓可疑者三余嘗至燕都孔廟草莾間/手撫遺跡躊蹰乆之今見此刻文裝褙甚整附昌黎東)¶
(坡二詩于後余于是而深敬宗茂之好古也宗茂多蓄/古人墨蹟名畫而家無銖兩資處之裕如吁是豈可為)¶
(俗子道哉定吴文正集鼔字畫以為宇文周時所造作/原金人馬  國嘗考石)¶
(辨餘萬言余按元魏景明三年帝躬承弧矢射逺及一/百五十步羣臣勒銘射所此北史宣武本紀所載今世)¶
(尚有碑刻其詞有云慨岐陽之未訓又冇彼岐陽由此/觀之石决非宇文周之物也  研北雜志)¶
(原右石鼓文十其辭類風雅然多磨滅不可辨世傳周/宣王獵碣初在陳倉野中唐鄭餘慶始遷之鳯翔宋大)¶
(觀中徙開封靖康末金人取之以歸于燕聖朝皇慶癸/丑始置大成至聖文宣王廟門之左右豈物之顯晦自)¶
<pb:KR2k0036_WYG_069-11a>¶
(有時耶鼓之所自先儒辨證已詳固不敢妄議然其文/曰天子永寜則為臣下祈祝之辭無疑又曰公謂天子)¶
(則似是畿内諸侯從王于狩臣述其君語天子之言吁/鼓之時世雖不可必但其字畫髙古非秦漢以下所及)¶
(而習篆籀者不可不知也迪自為諸生徃來鼔傍毎撫/玩弗忍去距今纔三十餘年昔之所存者今已磨滅數)¶
(字不知後今千百年所存又何如也好古者可不為之/受䕶哉間取鄭氏樵施氏宿薛氏尚功王氏厚之等數)¶
(子之説考訂其音訓刻諸石碑習篆籀者有所稽云至/元己夘五月甲申奉訓大夫國子司業潘迪書翰林侍)¶
(講學士通奉大夫知制誥同修國史兼國子祭酒歐陽/𤣥承事郎典簿尹忠承直郎博士黄溍奉議大夫助教)¶
(祁君璧從仕郎助教劉聞承務郎助教趙璉/從仕郎助教康若泰同校  石鼓文音訓)¶
　　(臣/)等謹按潘迪石鼓文音訓碑今尚存¶
<pb:KR2k0036_WYG_069-11b>¶
(原宣王時石鼓文字形多如小篆恐當時與古文科斗/書兼行  潛溪集)¶
(原岐陽石鼓三代石刻之僅存于今者也宋東都時嘗/鑄金填其刻文移置保和殿金人入汴剔取其金而棄)¶
(去之故自靖康土宇分裂之後拓本絶不易得好事者/以銀一定購其十紙則其見寳于世可知國朝既取中)¶
(原乃輦至京師置國學廟門下于是搨本日以廣而字/畫益漫漶不可辨矣至正元年義烏王禕    王忠文)¶
(集嗚呼三代之文字存于今者惟禹治水文穆王吉日/原)¶
(癸巳史籀石鼓夫子比干盤銘延陵墓碣及法帖所載/皇頡文二十八字間見商周鼎彞欵識而已夫蒼夏之)¶
(文漫不可考吉日癸巳延陵墓碣數字而已比干盤銘/世復罕用商周欵識又不多得法帖所載翻摹失真然)¶
(嚴正婉潤端姿旁逸銛利鉤殺自然而無涯生動而神/馮機發秀出惟石鼔文焉耳矣竇臮所謂逺則虹紳結)¶
<pb:KR2k0036_WYG_069-12a>¶
(絡邇則瓊樹披離㫖哉言也惜其嵗乆剥落至唐始顯/遂至紛紛疑議歐陽文忠謂其書非史籀不能作但疑)¶
(其自宣王至今實千有九百餘年理豈得存是不然也/夫石刻之易漫者以其摹搨者多故也今石鼓委置草)¶
(萊泥土之中兀然不動至唐始出以故完美如初况其/石之質頑性堅若世為碓磑者哉此不足疑一也鄭漁)¶
(仲謂是秦篆因其以殹為也見于秦斤以㞼為丞見于/秦權其文有曰嗣王有曰天子天子可為帝亦可為王)¶
(秦自恵文稱王始皇稱帝以為恵文之後始皇之前所/作也余按易書經文無也字則知古轉用殹㞼字正當)¶
(從山取奉㞼髙意六月宣王之詩也曰王于出征以佐/天子吉日宣王田獵之詩也曰天子之所口以燕天子)¶
(祈父刺宣王之詩也曰予王之爪牙此不足疑二也温/彦威使三京以後周文帝獵于岐陽所作葢因史大統)¶
(十一年西狩岐陽之語而云也尤為謬妄夫自秦漢晉/宋隋唐以來茍能書者如斯氷瑗邕諸人皆名後世豈)¶
<pb:KR2k0036_WYG_069-12b>¶
(後周時有能書若此而不名乎况其詩詞嚴古尤非南/北朝時所能到者且蘇朂韋韓諸公去後周未逺不應)¶
(謬稱如是此不足疑三也故今斷然以為宣王田狩之/詩而史籀之書也葢宣王田狩岐陽之時從臣賛美刻)¶
(詞出于一時若車攻吉日則田獵東都時所作者其詞/多與石鼓同如我車既攻我馬既同脩備之詞一也麀)¶
(鹿麌麌麀鹿趍趍獸多之詞同也車攻曰四牡龎龎四/牡奕奕吉日亦曰四牡孔阜葢即石鼓&KR2231;&KR2231;六馬四馬)¶
(其冩之謂也它如駕言徂東駕言行狩即我其用道之/謂也曰之子于苗即君子之求之謂也曰選徒囂囂徒)¶
(御不驚即徒□孔庻&KR1014;从既簡之謂也曰建旐設旄悠/悠斾旌即其斿鼎斿之謂也其曰赤芾金舄即華勅填)¶
(填之謂也曰㑹同冇繹即來樂天子之謂也曰决拾既/佽弓矢既調即口口口口秀弓孔碩彤矢□□之謂也)¶
(曰兩驂不倚不失其馳即左驂旛旛右驂騝騝之謂也謂/曰助我舉柴即我鹿允異之謂也曰大庖不盈即㢤公)¶
<pb:KR2k0036_WYG_069-13a>¶
(大害不余及之謂也曰允矣君子展也大成以燕天子/即君子乃樂天子永寧之謂也曰吉日維戊吉日庚午)¶
(即日維丙申之謂也曰田車既好即田車既安我車既/好之謂也曰從其羣醜瞻彼中原其祁孔有即我以隮)¶
(于原我戎止射其來大有其來䢱䢱之謂也曰儦儦俟/俟即㚟田若反之謂也曰既張我弓既挾我矢即秀弓)¶
(時射射之族族之謂也曰漆沮之從即于水一方之謂/也曰殪此大兕即我敺其特之謂也又況石鼓漫滅者)¶
(其詞繁而不殺不若車攻二詩嚴肅簡潔足該十篇之/意故偶見刪削也古詩三千餘篇而夫子定為三百十)¶
(一篇此類是也若以不見收録而遽以是疑之則論語/所引素以為絢兮偏其反而之句皆逸詩也豈可以是)¶
(而盡疑論語乎前人音辨者多皆有得失或前後相逺/者有之或多寡不同者有之歐陽集古所録可見者四)¶
(百六十有五胡世將資古所録雖後出可見者四百七十/冇四吾衍氏比資古又加三字余得宋時搨本雖不能)¶
<pb:KR2k0036_WYG_069-13b>¶
(如集古資古吾氏所載然比今世所有者極為精好因裝/潢成軸毎鼓後以釋文譜之其闕文依吾氏潘迪補以圍)¶
(方末書杜甫以下諸賢詩文時一觀焉則儼如對古人/矣時洪武乙丑夏五月朔後學趙古則書  鐵網珊瑚)¶
(原石鼓文隋唐以前未見紀録自蘇朂而下名公聞人/稱述者始衆或以為周宣王時太史籀所書或以為秦)¶
(人之篆或以為西魏後周之制作評論紛更莫之適從/雖歐陽文忠公之博古猶未免以其文細刻淺厯年深)¶
(乆而不漫滅為疑焉余友趙君撝謙獨能脱畧舊聞辨/正浮議定為籀文而不惑其髙見逺識可謂度越前人)¶
(什伯矣然前人皆以十鼓為十篇余則以為一詩而十/章不知撝謙以為然否嗟乎自周宣王時逮今二十餘)¶
(年石鼓之顯晦毎有闗于世運之興衰今自變故以來/其存歿未可知而氊包輦運金填櫺䕶固不可復得乃)¶
(得吾撝謙訂正而發揮之其亦籀文之幸也與吳但跋/  同上)¶
<pb:KR2k0036_WYG_069-14a>¶
(原岐陽石鼓文周史籀所作昔人以為宣王時物銛利/鈎殺為大篆之祖自後别為十有三源分派衍㳫見錯)¶
(出若李斯崔駰蔡邕李陽氷諸前烈以篆名家者率本/於此昌黎韓公眉山蘇公詠歌深致重焉舜江趙先生)¶
(撝謙得古刻完本裝潢成軸躬為音注叅互考訂用車/攻吉  詩比類而同之至謂周雅偶刪削葢昔人所未)¶
(發之㫖所書篆隷渾厚髙古如見史籀于千載之上觀/人文以化天下者舍撝謙其誰哉時洪武二十二年八)¶
(月初五日鄉貢進士將仕佐郎廣信府儒學教授四明/鄭真識  同上)¶
(原石鼓凡十相傳為周宣王時史籀小篆嵗乆刻淺字/多不可識非秦漢以來之人所能為也  格古要論)¶
(原永樂之初子與餘姚柴廣敬同被簡入翰林講學之/暇因論及石鼓文廣敬為道其師趙撝謙得善本審定)¶
(為周宣王時詩史籀所書無疑永樂十一年予從太宗/皇帝來北京乃得見十鼓于太學門下亟摹搨成卷間)¶
<pb:KR2k0036_WYG_069-14b>¶
(一展玩惜其訛闕已多時廣敬去世七八年欲求趙先/生所藏卷一觀庻稍補其闕文而不可得今稽勲員外)¶
(郎柴蘭廣敬姪也忽持此卷示余閲之信為善本而趙/先生之文援引切當辨論精覈真博雅君子哉廣敬純)¶
(謹該洽不媿其師而蘭亦甚似之先生之所以教者可/知矣卷留于閣中凡兩日得從容觀覽俯仰今昔為之)¶
(慨然石王文端集國子司業潘廸考訂音訓刋附于後/原右  鼓文十元)¶
(在今北京國子監此刻鄭夾漈定為秦篆歐陽公集古/録疑此文自宣王共和至宋嘉祐千九百年且文細刻)¶
(淺理不應得存又疑其自漢以來博古好竒之士皆畧/而不道余謂石鼓文决非秦漢以下之人所能為謂文)¶
(細刻淺者安知當時不深刻厯世乆逺則磨滅如此而/今文字之存者計裁三之一耳其中不可辨識者又三)¶
(之一則亦乆逺之騐也三代鐘鼎卣彛之屬前未嘗見/稱於世而後來田夫牧子往往出之荒野埋沒之中者)¶
<pb:KR2k0036_WYG_069-15a>¶
(代有之矣何獨致疑於石鼔哉子東里集廟門内始余/原石鼔文并音訓在今北京國  監先聖)¶
(欲求之而未知鼓之所在永樂七年來北京乃見之於/此欲摹拓其文未暇及而歸後四年扈從再至又明年)¶
(始摹得之深加愛惜乃令工人裝潢成卷并録韋韓蘇/之詩歐陽公王順伯跋尾於後以藏於家葢自宣王至)¶
(今二千二百六十餘年矣而猶存此刻信物之竒古莫/有先於此者然考其文之所存則其漫滅剥落已十之)¶
(八九當歐陽公為集古録時尚存四百五十六字後二/百二十八年當元後至元己夘國子司業潘廸為音訓)¶
(時所存猶三百三十九字當時已惜其剥落之甚又後/有七十有六年至今永樂十二年甲午則僅餘二百七)¶
(十八字矣就二百七十八字中昏缺難辨字或存半體/証以音訓而後可識者又九十八字葢其嵗月益深則)¶
(磨滅益甚加以摹拓椎擊之多其不能無損缺亦理勢/然也昔王順伯居宋南渡後不獲見此鼓而甚貴其文)¶
<pb:KR2k0036_WYG_069-15b>¶
(以為難得況至於今又二百餘年其可寳貴當何如也/故并述其年嵗之乆近其文之多寡使後乎今者得以)¶
(此參考文素齊集謂為周宣王時韓公必冇所見也/原石鼓  韓文公)¶
(格古要論補宋代搨本洪武中藏於餘姚儒者趙古則/原右石鼓文)¶
(後歸予家石鼓昔人論之詳矣趙氏䟦謂温彦威使三/秦以石鼓為後周文帝獵於岐陽所作而斷其謬妄子)¶
(按姚氏殘語云彦威使三秦此得之偽劉詞臣馬定國/然亦非金元好問編中州詩定國小傳云仕金翰林學)¶
(士考石鼓字畫定為宇文周時所造作文辨之萬有餘/言元台州劉仁本為石鼓論本之定國而㫁其非籀之)¶
(書二子謬妄固不俟言䟦復謂蘇朂韋韓諸公去後周/未逺不應謬稱如是而以其言為可信予觀應物退之)¶
(其去後周似為遼潤朂貞觀時仕吏部侍郎視後周則/誠未逺又按李嗣真書後品張懐瓘書斷亦皆以石鼔)¶
<pb:KR2k0036_WYG_069-16a>¶
(為史籀嗣真髙宗時人而懷瓘老於開元則稱石鼓為/籀書者始於蘇氏繼於李張而退之直據之爾古則字)¶
(撝謙宋宗室之後讀書博古尤精字學所著有六書本/義聲音文字通二書嘗仕廣東瓊山教諭卒于官  金)¶
(薤琳瑯漈謂石鼓至唐始出于岐陽鄭餘慶取置鳯翔/原鄭夾)¶
(孔廟而亡其一皇祐四年向傳師求于民間得之十鼓/遂足王順伯謂五代之亂鼔復㪚失司馬池復輦至府)¶
(學其一已亡向傳師搜訪足之二説皆同予近見傳師/跋謂數内第十鼔較之文亦不類訪于閭里果獲一鼓)¶
(字雖半缺騐之書體真得其蹟遂易而置之其數方備/乃知第十鼓其先葢嘗有偽為者至傳師而真鼓始復)¶
(出此皆王鄭之所未及豈其未嘗見向跋耶鄭復謂大/觀中鼓置之辟雍復取入保和殿經靖康之變未知其)¶
(遷徙與否王則謂大觀中鼓歸京師詔以金填其文靖/康之末保和珍異北去或傳濟河遇風棄之中流而存)¶
<pb:KR2k0036_WYG_069-16b>¶
(亡未知後王子充題此謂金人入汴剔取其金而棄去/之至元乃輦至京師置于國學廟門之下余案胡世將)¶
(資古録云崇寧中蔡京作辟雍取十鼓置講堂後辟雍/廢徙置禁中則置之辟雍者蔡氏而所謂禁中即保和)¶
(殿也若王鄭之説未知其遷徙存亡葢富是時北方非/中國所有而二公又皆南人故云然也及觀之虞伯生)¶
(云金人得汴梁鼓亦北徙留王宣撫宅宅後為大興府/學伯生助教成均言於時宰得置之國學大成門内則)¶
(侖入濟河與夫金人棄之之説皆不足信不知二公何/從而得此也鼓今在北京國子監即元之舊地余官禮)¶
(部時嘗命工搨之字多漫滅較之宋本僅十之二三而/已  同上)¶
(原石鼓文在太學潘廸有音訓凡四百九十四字子得/唐人拓本于李文正先生凡七百二字葢全文也嘗刻)¶
(之木以傳矣然都元敬金薤琳瑯劉梅國廣文選所收/仍是殘闕四百九十四字本葢亦未見此也  丹鉛録)¶
<pb:KR2k0036_WYG_069-17a>¶
(原石鼓今在太學其文為章十總六百五十七言可模/索者僅三十餘字鼓旁刻元潘廸氏音訓一碑二百年)¶
(前物也惜夫遺墜字無慮近百載考唐人古文苑此文/特軋卷首裒録年厯逺在音訓之先然廸所遺墜者此)¶
(仍缺如也薛尚功鄭樵二家各冇音釋與文苑所載大/抵相出入文無補綴義鮮發明三家之外見其文者或)¶
(寡矣好古者以為深慊又廸所訓釋君子員員邋邋員/斿二句牽合紕謬重堪嗤鄙原古人書字下句之首承)¶
(上句之末文同者但作二㸃更不復書此易見耳廸既/誤讀君子員員邋邋員斿遂復臆釋云員員衆多貌邋)¶
(邋旌旗摇動貎此豈特文法大戾書例亦大昧矣君子員/員成何訓詁邋邋員斿成何語言不知妄作乃所謂)¶
(郢書燕説也一隅若此餘奚取哉慎昔受嶪於李文正/先生暇日語慎曰爾為石鼓文矣乎則舉潘薛鄭三家)¶
(者對先生曰否我猶及見東坡之本也篆籀特全音釋/兼其諸家斯下矣然本隻字存將恐乆而遂失之也當)¶
<pb:KR2k0036_WYG_069-17b>¶
(為繼絶表㣲手書上石又作歌一首葢丹書未竟而先/生已棄後學矣去今又將六年追維耳言未墜手跡莫)¶
(續天固愛寳奈斯文何敢以先生舊本屬善書者録為/一卷音釋一卷今文一卷韋應物韓退之蘇子瞻歌三)¶
(首唐愚士古詩一首先生歌一首附之卷末藏之齊閣/以無忌先生之教云  楊升菴集)¶
(原慎得石鼓文拓本於先師李文忠公竇泉所謂石雖/貞而云泐紙可壽而保傳胡世將所云岐下有摹即此)¶
(是也元至元丁未唐愚士翻刻於太學作歌紀之今本/存焉據古文苑所載及王順伯鄭漁仲二公石鼓音皆)¶
(言其文可見者四百七十冇四梅聖俞贈逸老以石鼔/文見遺詩云四百六十飛鳯凰以兹本所載六百五十)¶
(七字完好無訛斯文所在真有神物獲持耶得之不啻/寳玉大弓矣歐陽公獨言漢桓靈世碑刻未及千載磨)¶
(滅者十之八九自宣王至今千冇九百餘年豈得獨存/又疑此文初不見稱于前代又謂隋氏藏書最多其所)¶
<pb:KR2k0036_WYG_069-18a>¶
(志所録自始皇刻石婆羅門外國書皆具而獨無石鼔/遺大録細不宜如此嗚呼歐陽公所見謬矣隋藝文志)¶
(所收固博矣寧無絓萬而漏一乎試引前代名士之言/所及歐陽公雖復生亦必心服焉後周吏部侍郎蘇朂)¶
(云世咸言筆跡存者李斯最古不知史籀之跡近在闗/中此可證一也唐章懷太子賢注漢書鄧隲傳遭元元)¶
(之災引岐陽石鼓文凢重言者皆為二字此可證二也/髙宗時李嗣真書後品云倉頡造書鬼哭凜凛史籀堙)¶
(㓕陳倉籍甚此可證三也開元中張懷瓘書㫁云籀文/者周太史史籀之所作也其跡有石鼓文存焉今在陳)¶
(倉縣李斯小篆兼採其意此可證四也徐浩古跡紀云/史籀石鼓李斯嶧山㑹稽碑崔子玉篆蔡邕並為曠絶)¶
(此可證五也杜工部贈李潮八分小篆歌云陳倉石鼓/乆已訛此可證六也韋應物石鼔歌云周宣大獵兮岐)¶
(之陽刻石表功兮煒煌煌喘息逶迤相糺錯乃是宣王周/之臣史籀作此可證七也至徳中竇&KR2116;述書賦云篆則)¶
<pb:KR2k0036_WYG_069-18b>¶
(史籀秦李斯漢冇蔡邕後代師之籀之狀也若生動而/神慿通自然而無涯逺則虹紳結絡邇則瓊樹披離又)¶
(云周秦漢之三賢今日騐之所先石雖貞而云泐紙可/夀而保傳其弟䝉注云史籀周宣王史官岐州雍城南)¶
(冇周宣王獵碣十枚上篆文今見打本此可證八也至/昌黎之歌一出則表章稱賛至矣歐陽公尊信韓公而)¶
(不從此其意云何合八公紀述及韓而九九徴至而不/肖得矣歐九果不讀書耶此公葢師心獨見至謂十翼)¶
(非孔子所作河圖洛書不足信無所忌憚如此何冇于/石鼔乎東坡之歌繼韓而作先後如出一口豈阿私所)¶
(好者耶他若周越法書苑樂史寰宇記趙明誠金石録/王深甫故迹遺文張師正倦逰録胡世將資古紹志録)¶
(所云云不暇縷縷可覆視也司馬池待制知鳯翔府日/輦致于府學之門廡䕶以一木櫺鄭樵石鼓音云鼔亡)¶
(其一皇祐四年鄭餘慶向傳師求于民間得之十鼔于/是乎足梅聖俞贈雷逸老倣石鼓文見遺因呈吳祭酒)¶
<pb:KR2k0036_WYG_069-19a>¶
(長詩畧云我欲效韓非痴狂至寳宜列孔子堂其後徽/宗大觀中始移置之辟雍復取入保和殿元人移之太)¶
(學刻潘廸釋文以畢先師之志遂詳述其説以印正于/海内大方家云  同上)¶
(原石鼓文字畫竒古皆云史籀書不知何時徙置北太/學門廡下字磨漫過半矣升庵得唐人拓本于李文正)¶
(所凡七百二字葢全文合于潘廸音訓間有同異然無/從復考  金石古文)¶
(原石鼓詩先儒辨論至多葢風雅之遺鼓今在北監余/為國子司業時慮其日泐也欲扄鑰之而不果别有樹)¶
(碑一元司業潘廸以今文冩之仍其舊闕潘仕大徳間/虞文靖公集助教成均時嘗謂十鼓其一已無字其一)¶
(惟存數字潘虞相去不逺其言如此今去之又將二百/年石可知矣詩之存者顧賴諸家文字集録以傳石顧)¶
(足恃哉博洽之儒如王順伯鄭漁仲搜訪訓釋靡餘力/矣咸存㫁闕焉歐陽公集古所録才四百六十冇五字)¶
<pb:KR2k0036_WYG_069-19b>¶
(胡世將資古所録僅多九字乃稱先世藏本在集古録/之前孫巨源於佛龕中得唐人所録古文乃有四百九)¶
(十七字視資古又前矣又前之則韓文公所見紙本已/謂毫髮備盡復有年深闕畫之嘆韋應物亦謂風雨闕)¶
(訛而杜工部直云陳倉石鼓乆已訛其上下世數如此/近世吾衍子行尤號博雅自謂以甲秀堂譜圖隨鼓形)¶
(補闕字列錢為文以求章句又㕘以薛尚功欵識諸作/斯已勤矣亦僅得四百三十餘字毎鼓列行裁分為十)¶
(而章句次弟又與諸家不同子行介士未嘗入燕止於/畫中見鼔耳不知近日何縁得此十詩完好乃爾耶此)¶
(詩出於修撰楊用修慎若所從來果有的據豈非千古/之一快哉如以補綴為竒固不若闕疑之為愈也  金)¶
(臺紀聞文辭既深典出入雅頌而書法淳質是籀史跡/原石鼓)¶
(其為宣王田獵之語可據歐陽公獨以臆見疑之為書/家諸學士貶擊殆無地可容若以夫子之所不應刪則)¶
<pb:KR2k0036_WYG_069-20a>¶
(非也詩固有夫子之所未盡見者此石今猶在太學而/人不知䕶持豈亦所謂舍周鼎而寳康瓠者耶  弇州)¶
(山人稿在國子監文廟㦸門内左右世傳周宣王獵碣/原石鼓)¶
(大徑尺餘髙可三尺其形似鼓而頂㣲圓刻名勝志剥/原籀文比古文又殊石鼓是也舊本因石  火焚風)¶
(多闕而不全乃騐其真近時楊用修刻本穿鑿補綴文/太完備是可疑耳  古今印史)¶
(原周宣王石鼓凡十乆棄陳倉野中僅存其九唐時鄭/餘慶始徙至鳯翔縣至宋仁宗皇祐間向傳師得其一)¶
(於是石鼓始完宋徽宗又徙之辟雍靖康之亂金人取/歸燕亦置之文廟元仁宗又移置國子監文廟㦸門左)¶
(右並列使後學得暏周世第一竒文即天球拱璧不敵/也因思宋世崇文好學得此無足怪然而璞重難移非)¶
(他珍異可篋笥藏者尼瑪哈軰破城時日索金銀表縀䝉/何以亦及此大骨董葢天意使然他日金宣宗遷汴後)¶
<pb:KR2k0036_WYG_069-20b>¶
(古攻城一切頑石俱充砲用即艮嶽無片礫存者十鼓/雖㣲安得自免乃以在燕得留至聖朝為文藝佳話殆)¶
(有神物呵護不可誣也古人如韓愈蘇軾洪邁軰俱有/歌咏及考據但是時文尚少缺字至正徳間李東陽楊)¶
(慎尋繹補訂始稱全文燦然大備矣/瑪哈滿洲語魚也舊作粘沒罕今改)　(野獲編/)　(按尼/)¶
(原史籀取蒼頡形意損益古文或同或異轉相配合加/之銛利鈎殺為大篆以其名顯故謂之籀書以其官名)¶
(故謂之史書以别小篆故謂之大篆今之石鼓文是也/  逰鶴堂墨藪)¶
(原石鼓文宋東都時嘗鑄金填其刻文置保和殿金人/入汴剔取其金而棄之靖康分裂之後拓本絶不可得)¶
(至元國子司業潘廸考訂音訓刋附於後置北京國學/于是搨本日以廣而字畫之存者僅三之一耳且中不)¶
(可辨識者又三之一則亦乆逺之一騐也若今之轉摹/者則謬甚矣  同上)¶
<pb:KR2k0036_WYG_069-21a>¶
(増小雅辭史籀篆或成或宣不可知然斷為姬周遺蹟/無疑也孔子刪詩乃據在樂官者此詩或未入樂官不)¶
(必輕置喙刻文細而淺正是有意為巧此書畫跋跋字/原宣聖廟㦸門石鼔十元皇慶初移于  辭類風雅)¶
(皆古籀文非秦漢以下所及然多磨滅不可辨矣/安客話)　(長/)¶
(原史籀石鼓皇象國山二刻晉唐名書皆得此意所以/為工二刻時代既逺猶可想見古人之遺也  學古緖)¶
(言石鼓文出入雅頌書法淳質出周宣王時史籀筆亡/原)¶
(疑都元敬楊用修王元美諸人辨之已詳余借得一本/雖磨泐特甚真三代物也古人有以為秦物者己非又)¶
(有以為宇文周物者尤可笑歐陽公最號博雅乃亦疑/之遂令後人譏駁無地自容矣今石猶在太學門内)¶
(石墨鐫華鼓宋東都時嘗鑄金填其文移置保和殿金/原岐陽石)¶
<pb:KR2k0036_WYG_069-21b>¶
(人入汴剔取其金而棄去之故自靖康土宇分裂之後/搨本絶不易得好事者以銀一錠購其十紙  書畫史)¶
(原東坡有手鈎石鼓文篆籀全音釋備逺勝潘迪等所/録  紫桃軒雜綴)¶
(原按古文苑所載石鼓文稱孫巨源得于佛書龕中葢/唐人所録僅四百九十七言耳章樵為之考正集釋又)¶
(薛尚功鄭樵潘廸諸家咸冇音訓然有闕文靡所増益/楊用修自言受學于李文正公得蘇文忠舊本葢七百)¶
(餘字易以今文傳之陜西誌亦載此文其文悉與楊本/同而字畫訓釋頗異  古詩紀注)¶
(原元初都城廟學燬于兵王檝取舊樞宻院復創立之/春秋率諸生行釋菜禮仍取岐陽石鼓列廡下石鼓迄)¶
(今無恙檝功也德因樹屋書影神䜟碑石凡三截北京/原南京府學明  堂後有天發)¶
(國學廟門有獵碣鼔凡十枚一為吴皇象書一為周史/籀書皆篆學之祖也鼓本在岐陽之野一徙而置鳯翔)¶
<pb:KR2k0036_WYG_069-22a>¶
(學宫再徙而置汴保和殿三徙而至燕王宣撫宅四徙/而置今所當日保和殿中如詛楚文及文翁禮殿繪像)¶
(威在今存者惟此十鼓考宇文懋昭大金志正隆三年/詔平遼宋所得古器年嵗深乆多為妖變悉令毁之而)¶
(此十鼓獨無恙且刳為臼而文不傷剔其金而字猶在/信有神物呵䕶者然  兩京求舊録)¶
　　朱彞尊原按石鼓籀文雖與大篆小異然離鐘鼎¶
　　欵識未逺其為三代之物信矣而諸家或疑之馬¶
　　子卿至謂宇文周所刻誠傖父之言也十鼓向闕¶
　　其一皇祐間始得之歐陽永叔見之最早文存四¶
　　百六十五字爾薛尚功則云嵗月深逺缺蝕殆盡¶
<pb:KR2k0036_WYG_069-22b>¶
　　今欵識所載乃得之前人刻石者方之永叔僅多¶
　　二字胡世將資古録云所見者先世藏本在集古¶
　　之前僅益九字至潘愜山作音訓時止存三百八¶
　　十有六字而已楊用修謂從李賓之所得唐人拓¶
　　本多至七百有二字又言及見東坡之本人多惑¶
　　焉愚攷第三鼓潘氏音訓有&KR1014;衆既簡句古文苑¶
　　脱&KR1014;字有衆字用修不取易以六師二字第四鼓¶
　　潘本有四馬其冩六轡□驁句驁上脱一字古文¶
<pb:KR2k0036_WYG_069-23a>¶
　　苑本驁作重文用修亦不取更以六轡沃若第五¶
　　鼓霝雨上古文苑有□□二字薛氏施氏本則有¶
　　天字用修亦不取増我來自東四字夫車攻狩于¶
　　東故云駕言徂東東有甫草若岐陽在鎬京之西¶
　　豈得云我來自東乎至於第六鼓因民間窪以為¶
　　臼其上漫漶以諸鼓騐之毎行多者七字少者六¶
　　字此鼓行僅四字上皆缺二三字用修毎行増一¶
　　字强之成文又如第七鼓用修増益徒御嘽嘽㑹¶
<pb:KR2k0036_WYG_069-23b>¶
　　同有繹或羣或友悉率左右以燕天子咸與小雅¶
　　同文尤可異者鼓有　文郭氏云恐是㚖字古老¶
　　反大白澤也用修遂以惡獸白澤入正文中其亦¶
　　欺人甚矣攷賓之石鼓歌中云家藏舊本出棃棗¶
　　楮墨輕虚不盈握拾殘補闕能幾何以一涓埃裨¶
　　海嶽夫以歐陽薛胡諸家所見止四百餘字若賓¶
　　之本有七百餘字拾殘補闕亦已多矣賓之不應¶
　　為是言也子瞻之詩曰韓公好古生已遲我今况¶
<pb:KR2k0036_WYG_069-24a>¶
　　又百年後强尋偏旁推㸃畫時得一二遺八九糢¶
　　糊半已似瘢胝詰曲猶能辨跟肘子由和之有云¶
　　形骸偃蹇任苔蘚文字皴剥因風雨字形漫汗隨¶
　　石缺蒼蛇生角龍折股夫用修之本既得自賓之¶
　　傳自子瞻是子瞻克見其全子由亦得縱觀子瞻¶
　　子由又不應為是言也杜子美詩有曰陳蒼石鼓¶
　　乆已訛韋蘇州詩有曰風雨缺譌苔蘚澁而韓吏¶
　　部歌曰公從何處得紙本毫髪盡備無差訛又曰¶
<pb:KR2k0036_WYG_069-24b>¶
　　年深豈免有缺畫則石鼓在唐時已無全文故吏¶
　　部見張生之紙本以為難得也吳立夫詩亦云岐¶
　　右石鼓天下觀駱駝載歸石盡爛夫以唐宋元人¶
　　未見其全者用修獨得見之此陸文裕亦不敢信¶
　　由石鼓而推之用修他所考證吾亦不能已於疑¶
　　無惑乎陳晦伯有正楊一編矣¶
(補籀文與古文不相逺但筆體或本大末殺首尾匀圓/之異爾  六書統)¶
(補三代遺文如詛楚之古雅石鼔之遒逸壇山之髙簡/許叔重並不得見故説文十九不收  説文長箋)¶
<pb:KR2k0036_WYG_069-25a>¶
(補石鼓文不見録于詩説者紛紛要未探其本竊意古/人著作或范金或刻石或作冊各冇所施范金刻石者)¶
(未必復書于冊太師所掌之詩皆書于冊而不及金石/孔子特取太師所掌而序之宜于石刻未見録也  炙)¶
(硯録公石鼔歌乃鳯翔八觀詩之一公為鳯翔推官因/補蘇)¶
(覽古遺跡賦詩非若昌黎見紙本而作也故其詩曰舊/聞石鼔今見之而楊用修謂從李賔之所見東坡之本)¶
(篆籀特省音釋兼具升庵集中稱六百五十七字完好/無譌丹鉛録又云得唐人拓本凡七百二字葢全文不)¶
(覺自相矛盾夫石鼓宋初已亡其一止冇九枚皇祐間/向傳師始求得之歐陽公叙云其文可見者四百六十)¶
(冇五梅聖俞詩亦云四百六十飛鳯凰東坡官鳯翔日/又在永叔聖俞之後即冇手拓本亦不過四百六十餘)¶
(字而已豈得全文具備乎然則用修特欺人罔世之辭/爾既易以今文傳之秦人無識遂以楊本載入陜西志)¶
<pb:KR2k0036_WYG_069-25b>¶
(又從而刻石臨朐馮汝言編古詩紀亦用其文學者所/當駁正也  墨蝶齋小牘)¶
(補金源馬定國以石鼓為宇文周時所刻是大不然鼓/文髙古母論曹喜皇象所不及即李斯猶當遜之此豈)¶
(趙文淵軰所能書乎而西神脞説别孰為籀體則大篆/補甄豐六書無籀法  古文中不)¶
(未皆出史籀也三檀雪齊集者惟我車既攻我馬既同/補石鼓詩辭與  百篇同文)¶
(二句爾楊用修增益之于是六轡沃若我來自東㑹同/有繹或羣或友悉率左右雷同者不一又竄入尚書歸)¶
(格藝祖之文自來諸蒙釋石鼓未嘗有是文也/録)　(鴻雪/)¶
(補石鼓文尚是三代鐘鼎欵刻遺意葢隨字畫多寡而/為之形體秦權衡亦然  書則)¶
(補石鼓文唐貞觀中始出太師采詩之遺非孔子所刪/也  石鼓文攷注)¶
<pb:KR2k0036_WYG_069-26a>¶
(補説文所存籀書二百餘三字其石鼓僅鼎&KR3018;□鼔日/鹵&KR0767;雱東蒜九字  同上)¶
(補周宣王石鼔文十其義與車攻吉日之詩相類而辭/亦間冇同者鼓距今垂二千三百餘年散而復合晦而)¶
(復明意者神物護持如韓昌黎之所言哉不然何厯年/之逺若是也宋薛氏尚功鄭氏樵施氏宿王氏厚之各)¶
(為訓釋不能無議焉者如以時作畤矢作失□作霧舛/譌甚多不可殫舉然諸家皆為模本所誤石鼔葢未之)¶
(見也元潘氏迪取諸家説重為考訂間亦以垐作即阪/作&KR2534;夫迪親見之猶混魯魚矧諸家乎滋躬詣鼓旁詳)¶
(加摩玩文之漫剥者猶隠然冇迹可辨也乃筆之以歸/沈潛其義參考諸説是者取之誤者正之其未詳者不)¶
(敢强為之説鼓之所自諸家考辨已明不復容喙乃以/王氏辨疑及古今歌詠附載于後以見是鼓也直為周)¶
(宣之物好異者不煩嘵嘵云正徳/戊寅古綘陶滋序  石鼓文正誤)¶
<pb:KR2k0036_WYG_069-26b>¶
　　(臣/)等謹按以上各條皆考證石鼓為周宣王時作¶
　¶
　¶
　¶
　¶
　¶
　¶
欽定日下舊聞考卷六十九¶
