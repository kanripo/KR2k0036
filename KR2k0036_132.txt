# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:25.483975
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百三十二
<pb:KR2k0036_WYG_132-1a>¶
欽定四庫全書¶
欽定日下舊聞考巻一百三十二¶
　　京畿(房山縣三/)¶
原金諸帝陵在縣西北二十里雲峯山下(涿州/志)¶
　　(臣/)等謹按雲峯山金帝陵¶
本朝順治初¶
特設守陵五十户每歳春秋致祭享殿前碑亭恭勒¶
世祖章皇帝御製碑文¶
<pb:KR2k0036_WYG_132-1b>¶
聖祖仁皇御製碑文乾隆十六年¶
皇上命葺金太祖世宗二陵享殿及繚垣工竣¶
親詣展謁並¶
御製謁金太祖世宗二陵詩恭載巻内¶
原金海陵焬王貞元三年三月乙夘命以大房山雲峰¶
寺為山陵建行宫其麓五月乙夘命判大宗正事京等¶
如上京奉遷太祖太宗梓宫丙寅如大房山營山陵六¶
月乙未命左丞相布薩思恭大宗正丞哈布爾如上京¶
<pb:KR2k0036_WYG_132-2a>¶
奉遷山陵七月辛酉如大房山八月壬午如大房山甲¶
申啟土賜役夫人絹一匹九月己未如大房山丁夘上¶
親迎梓宫於沙流河親射麞以薦十月戊寅奠梓宫於¶
東郊己邜梓宫至中都丁酉大房山行宫成名曰磐寜¶
十一月乙巳朔梓宫發丕承殿戊申山陵禮成(金史海/陵記)¶
(按哈布爾䝉古語春也/舊作胡㧞爾今譯改)¶
原正隆元年二月庚子謁山陵七月己酉命太保昻如¶
上京奉遷始祖以下梓宫八月丁丑如大房山行視山¶
<pb:KR2k0036_WYG_132-2b>¶
陵十月乙酉葬始祖以下十帝於大房山閏月己亥朔¶
山陵禮成(同/上)¶
原世宗大定二十一年勅封山陵地大房山神為保陵¶
公冊曰古之建邦設都必有名山大川以為形勝我國¶
家既定鼎於燕西顧郊圻巍然大房秀㧞渾厚雲雨之¶
所出萬民之所瞻祖宗陵寢於是焉依仰惟岳鎮古有¶
秩序皆載祀典矧兹大房禮可闕歟其爵號服章俾列¶
於侯伯之上庶足以稱今遣官備物冊命神為保陵公¶
<pb:KR2k0036_WYG_132-3a>¶
申勅有司歲時奉祀其封域之内禁無得樵采弋獵著¶
為令(金史/禮志)¶
原大定二十九年置萬寜縣以奉山陵明昌二年更奉¶
先縣(金/史)¶
原太祖葬睿陵太宗葬恭陵熙宗被弑葬於皇后費摩¶
氏墓中貞元三年改葬於大房山蓼香殿大定初追上¶
諡號陵曰思陵二十八年改葬於蛾眉谷仍號思陵海¶
陵煬王葬於大房山鹿門谷諸王兆域中大定二十年¶
<pb:KR2k0036_WYG_132-3b>¶
降為庶人改葬於山陵西南四十里睿宗於大定二年¶
改葬於大房山曰景陵顯宗於大定二十五年十一月¶
葬大房山章宗即位號曰裕陵世宗葬興陵章宗塟道¶
陵(同上今按費摩氏舊作裴/滿氏  從八旗姓譜改正)¶
補金太祖葬地號曰㤗陵太宗所葬之墳山號曰豫陵¶
(神麓/記)¶
補金太祖陵曰睿陵太宗陵曰恭陵後改葬大房山名¶
仍其舊苗氏所紀特與史不同或者其初擬名也(讀禮/通考)¶
<pb:KR2k0036_WYG_132-4a>¶
補金之先世卜葬於䕶國林之南迨亮徙燕始置陵寢¶
令司天臺於良鄉縣西五十餘里大紅山西大紅谷曰¶
龍銜寺峯巒秀㧞林木森密亮尋毁其寺遂遷祖父改¶
葬於寺基之上又將正殿元位之像鑿穴以奉安太祖¶
太宗徳宗其餘各隨昭穆序焉(金圖/經)¶
　　(臣/)等謹按大紅谷大金國志作大洪谷¶
原國初祖宗葬於䕶國林之東逮海陵徙燕令司天臺¶
卜地得良鄉縣西五十里大紅谷曰龍城寺峯巒秀出¶
<pb:KR2k0036_WYG_132-4b>¶
林木隠映遂築陵遷葬於是惟熙宗葬於山隂(大金/國志)¶
補金主亮離燕京詣諸陵祭享其俗相傳謂之燒飯天¶
(海陵/集)¶
補淳熙十五年十二月癸酉諜報金人制曰朕惟熙宗¶
孝成皇帝以武元嫡孫受文烈顧命作其即位十有五¶
年偃兵息民中外安乂而海陵庶人亮包藏禍心覬覦¶
神器隂煽姦黨遂成簒逆而又厚加誣詆降從王封亮¶
既得志肆其凶殘不道之極至於殺母人怨神怒自底¶
<pb:KR2k0036_WYG_132-5a>¶
誅滅惟皇天春佑於我家肆予一人纘成先緒暴其罪¶
惡貶為庶人仍黜其殯於兆域之外仰惟熙宗號位宜¶
正是以間者稽合禮文升祔太室復加美諡尊而崇之¶
惟是葬非其所葢嘗憮然爰命有司卜地涓日奉遷梓¶
宫已於十月初八日備禮葬於思陵庶幾有以慰在天¶
之靈也大定二十八年十一月日熙宗即亶也(思陵/録)¶
　　朱昆田原按此制金史失載¶
原瑞雲宫在金太祖陵側遺址僅存(涿州/志)¶
<pb:KR2k0036_WYG_132-5b>¶
　　(臣/)等謹按金史地理志又稱奉先縣有磐寜宫今¶
　　亦無可考¶
増¶
世祖章皇帝御製金太祖世宗陵碑文　朕惟自古膺¶
圖受籙咸有大功徳於天下及其没也弓劒之藏後世¶
重焉匪特隂陽之所景貺實亦遐邇之所繹思故世代¶
雖遥崇禮不替若聲教被於當年園寢湮於異世非所¶
以昭徳追逺也朕撫有九有於前代陵墓未嘗不惓惓¶
<pb:KR2k0036_WYG_132-6a>¶
於心申勅所在守䕶惟謹惟金朝之陵在房山者前我¶
師克取遼東故明惑於形家之説疑與本朝王氣相關¶
遂劚㫁其地脉又己巳歲我¶
太宗文皇帝統師入關念金朝先徳遣王貝勒大臣詣¶
陵致祭明復如摧毁且建立關廟為厭勝之術夫不達¶
天命之有歸而謬委靈於風水移災於林木何其誕也¶
金朝垂祚百有餘年英主哲辟實光史冊乃異代之後¶
兆域荒圯祀典缺廢撫今追昔慨焉興嘆金太祖世宗¶
<pb:KR2k0036_WYG_132-6b>¶
已經享祀帝王廟其陵寢命地方官虔供春秋外兹特¶
諭禮臣耑官省視修其頽毁俾規制如初并令有司時¶
祭無斁嗚呼廟貎既崇特景仰於往哲封壤重煥用昭¶
示於來兹爰勒貞珉以垂不朽云爾¶
增¶
聖祖仁皇帝御製金太祖世宗陵碑文　朕惟自古膺¶
圖受籙咸有大功徳於天下其没也弓劍之藏後世重¶
焉匪特隂陽之所景貺實亦遐邇之所繹思故時代雖¶
<pb:KR2k0036_WYG_132-7a>¶
遥崇禮不替若聲教被於當年園寢湮於異世非所以¶
昭徳追逺也朕撫有九有於前代陵墓未嘗不惓惓於¶
心申勅所在守䕶惟謹惟金朝之陵在房山者前我師¶
克取遼東故明惑於形家之説疑與清朝王氣相關天¶
啟元年罷金陵祭祀二年拆毁山陵劚㫁地脉三年又¶
建關廟於其地為厭勝之術從來國運之興衰關乎主¶
徳之善否¶
上天降鍳惟徳是與有徳者昌無徳者亡於山陵風水¶
<pb:KR2k0036_WYG_132-7b>¶
原無關渉有明末造政亂國危¶
天命已去其時之君臣昏庸迷謬罔知改圖不思修徳¶
勤民挽回¶
天意乃輕信虛誕之言移咎於異代陵寢肆行摧毁迨¶
其後流㓂猖獗人心離叛國祚以傾既與風水無與而¶
前此之厭勝摧毁又何救於亂亡乎古之聖王掩骼埋¶
胔澤及枯骨而有明君臣乃毁及前代帝王山陵其舛¶
謬實足貽譏千古矣夫金朝垂祚百有餘年英君哲辟¶
<pb:KR2k0036_WYG_132-8a>¶
實光史冊天聰三年¶
太宗文皇帝統師入關知金太祖世宗二帝陵寢在兹¶
追念鴻烈特遣王貝勒大臣詣陵致祭葢我¶
太宗文皇帝訏謨偉略度越前王乘輿所至威徳布昭¶
表遺徽而欽往哲誠非常之盛事也泊¶
世祖章皇帝定鼎中原隨享金太祖世宗於厯代帝王¶
廟復命地方官春秋致祭陵寢又諭禮臣耑官省視修¶
其頽毁俾規制如初朕纘承丕緒緬溯前徽特命所司¶
<pb:KR2k0036_WYG_132-8b>¶
䖍申禋祀以昭繼述闡揚之意嗚呼廟貎既崇特景仰¶
於往哲封壤重煥用昭示於來兹爰勒貞珉以埀不朽¶
云爾¶
増乾隆十八年¶
御製謁金太祖睿陵詩　開國金源肇自東一時攀附¶
㑹雲風丕承肆伐追遼帝善任知人𩔖沛公史䇿鴻猷¶
傳赫奕睿陵佳氣閟蘢䓗建康前歲猶親奠况復龍興¶
渤海同¶
<pb:KR2k0036_WYG_132-9a>¶
増又¶
御製過金世宗陵留句　牧擾樵侵不忍言重瞻宰樹¶
鬱陵園(金世宗陵在房山近始命/有司修建享殿重加修葺)事殷不襲三分跡稱¶
姪何殊一統尊君徳已臻小堯舜國風每溯舊根源愛¶
民勤政心無斁景仰高山志所存¶
　　(臣/)等謹按金世宗陵修建享殿並重加修葺詳見¶
御製詩注謹編載巻内金太祖陵同時修葺詳前按内¶
(原儲巏大房金源諸陵詩跡奉先西下亂山侵澗道廻/旋入暮林翁仲半存行殿  莓苔盡蝕古碑隂秋山春)¶
<pb:KR2k0036_WYG_132-9b>¶
(水風煙換大定明昌徳澤深郤是宣和/解亡國穹廬黄屋恐非心  柴墟集)¶
原賈島谷在房山縣西内有石室世傳為島所居(明一/統志)¶
増乾隆十八年¶
御製賈島故里詩　聞説閬仙里依然在范陽不因逢¶
吏部終是托空王幸有遺編在難尋宿學荒一家言自¶
就僻瘦定何妨¶
　　(臣/)等謹按賈島故里¶
御製詩恭載首見之篇餘不備載¶
<pb:KR2k0036_WYG_132-10a>¶
原房山縣石口村有賈島庵云是島為僧時所棲負山¶
臨壑最為幽勝(燕山/叢録)¶
原賈島墓在縣南一十里(明一/統志)¶
原島初祝髪於瀛州法善寺後居房山西峪峪有石庵¶
是島故宅後舉進士授長江簿卒於蜀歸塟房山墓在¶
縣城南十里(長安/客話)¶
原𢎞治中御史盧某訪唐詩人賈島墓得斷碑於石樓¶
村乃闢地植碑大學士李東陽别樹一碑記焉(帝京景/物畧)¶
<pb:KR2k0036_WYG_132-10b>¶
　　(臣/)等謹按李東陽賈島墓碑記無考¶
原島初赴名塲日以八百舉子所業悉不如已往往獨語旁¶
若無人或閙市高吟或長衢嘯傲韓愈與之為布衣交贈詩¶
曰孟郊死𦵏北邙山日月風雲頓覺閒天恐文章聲斷絶再¶
生賈島向人間賈又吟病蟬之句以刺公卿公卿惡之與禮¶
闈議奏島與平曽等風狂撓擾貢院逐出關外號為十惡後¶
為僧名無本入京投蜀僧悟達國師院中潛于鐘樓安下宣¶
宗㣲行聆鐘樓有吟詠聲遂登樓于島案上取吟次詩欲看¶
<pb:KR2k0036_WYG_132-11a>¶
島不識帝攘臂睨帝遽於帝手奪之曰郎君何㑹耶帝慙¶
赧下樓島尋追悔欲投鐘樓帝惜其才亟詔釋罪謂島曰方¶
知卿薄命矣遂御札墨制除島為長江主簿勅曰比者禮部¶
奏卿風狂遂且令關外將息今郤携巻軸潛至京城遇朕微行¶
聞卿高詠覩其志業可謂屈人是用顯我特恩賜爾墨勅宜¶
從短簿别俟殊科可守劒南道遂州長江縣主簿仍便賫勅¶
乘驛赴官大中八年九月七日島自長江遷普州司倉至老無¶
子因啖牛肉得疾終於簿署後程錡評事倅岳陽日為詩悼¶
<pb:KR2k0036_WYG_132-11b>¶
之因創墓在岳陽山上岳陽普州地名山下有岳陽池(鑑誡/録)¶
原賈島字浪仙范陽人初為浮屠名無本韓愈教其為¶
文去浮屠舉進士不第文宗時坐飛謗貶長江主簿㑹¶
昌初以普州司倉遷司户未受命卒(新唐/書)¶
原島初赴舉在京在驢上得句引手作推敲之勢時韓¶
退之為京兆尹車騎方出島不覺行至第三節左右擁¶
至尹前退之遂與並轡歸為布衣交後累舉不第乃為¶
僧號無本居法乾寺一日宣宗㣲行至寺聞鐘樓上有¶
<pb:KR2k0036_WYG_132-12a>¶
吟聲遂登樓於島案上取詩巻覧之島攘臂奪之曰郎¶
君何㑹此耶宣宗既去島知亟謝罪乃除遂州長江簿¶
後遷普州司倉卒故程錡以詩悼之有騎驢衝大尹奪¶
巻忤宣宗之句(唐遺/史)¶
原賈島太和中嘗跨驢張葢横截天街時秋風正厲黄¶
葉可掃島吟曰落葉滿長安求一聨不可得不知身之¶
所從因衝京兆尹劉栖楚節被繋一夕釋之又嘗遇武¶
宗於寒水精舍島尤肆慢武宗訝之曰令與一官授長¶
<pb:KR2k0036_WYG_132-12b>¶
江簿至普州司倉卒(摭/言)¶
原韋莊奏請追贈近代人不及第者孟郊李賀皇甫松¶
李羣玉陸龜䝉趙光逺李甘劉得仁陸逵傅錫平曽賈¶
島劉稚珪顧邵孫沈佩顧䝉羅鄴方干諸人俱無顯遇¶
皆有竒才麗句清詞徧在時人之口銜寃抱恨竟為㝠¶
路之塵伏乞宣賜中書門下追贈進士及第各贈補闕¶
拾遺(同/上)¶
原長江在東蜀境内賈浪仙冡於此處(雲臺/編)¶
<pb:KR2k0036_WYG_132-13a>¶
原長江縣賈島謫為主簿有墓在焉(方輿/勝覽)¶
原賈島墓在安岳縣島遷普州司户參軍卒塟此安岳¶
有大雲山昔有雍州李洞避朱泚之亂入蜀隠此鑿石¶
為洞讀易其中嘗師事賈島云(潼川/州志)¶
原新書謂島先為浮屠後舉進士遺史謂後因不第乃¶
為僧摭言謂吟落葉滿長安句衝京尹劉栖楚節遺史¶
謂得僧敲月下門句衝京尹韓退之節新書謂文宗時¶
坐飛謗貶長江簿遺史謂奪詩巻忤宣宗除長江簿摭¶
<pb:KR2k0036_WYG_132-13b>¶
言又謂肆慢武宗紛紛之論不同如是今集中載大中¶
八年墨制若是則島出仕於宣宗之時矣考蘇綘所撰¶
墓誌則曰㑹昌癸亥歲終於郡官舍島既死於武宗之¶
世宣宗墨制疑後人所擬以附㑹遺史之説不然則太¶
和誤為大中亦未可知也(野客/叢書)¶
原大中墨勅九十四字舊刻石祠堂中唐書傳云文宗¶
時坐飛謗貶長江主簿㑹昌初以普州司倉遷司户參¶
軍墓誌亦記罹飛謗解褐責授長江簿㑹昌癸亥終於¶
<pb:KR2k0036_WYG_132-14a>¶
普州官舍蘇綘當時人誌必不差摭言載武宗時謫去¶
亦非也然則大中恐是太和字不敢輒改俟知者辨之¶
紹興二年閏月辛卯朝議大夫提舉江州太平觀平陽¶
王逺䟦(長江集/附録)¶
(原唐鄉貢進士蘇綘撰島墓銘三君穿楊未中遽罹飛/謗解褐責授遂州長江縣主簿  年秩滿遷普州司倉)¶
(叅軍君性和茂未嘗評人之是非不食葷血風骨自清/念持金偈真枝至理悟浮幻之莫實信無生之可求智)¶
(矣哉又善攻筆法得鍾張之奥所著文篇澹然躡陶謝/之踪以㑹昌癸亥歲七月終於郡官舍未浹旬轉授普)¶
(州司户參軍無子夫人劉氏承君遺旨粤以明年三月/擇安岳縣移風鄉南岡權妥禮也慮陵谷遷變刋石紀)¶
<pb:KR2k0036_WYG_132-14b>¶
(時鄭長江集附録賈島墓作/原  谷長江縣經)　(水遶荒墳縣路斜耕人/)¶
(訝我乆咨嗟重來兼恐無尋處落日風吹鼓子花/臺編)　(雲/)¶
(原李頻過長江傷賈島作宇忽從一宦逺流離無罪無/人子細知到得長江聞杜  想君魂魄也相隨  梨岳)¶
(集李東陽賈島墓詩/増)　(百里桑乾繞帝京浪仙曽此寄/)¶
(浮生葬來詩骨青山瘦望盡荒原白草平無地椒盤供/廟祀有人驄馬問村名穹碑四尺標題在詞賦風餘萬)¶
(古情集/茶陵)¶
　　朱彞尊原按賈島墓本在普州安岳縣移風鄉蘇¶
　　綘誌文足㨿何光逺亦云墓在岳陽山上岳陽普¶
<pb:KR2k0036_WYG_132-15a>¶
　　州地名則島墓在普州無疑而鄭都官又有長江¶
　　縣經島墓詩祝和父亦稱島謫長江簿有墓在焉¶
　　或長江與普壤地相接故爾李頻詩一宦終遐徼¶
　　千山隔旅墳李洞詩旅葬新墳小歸魂故國遥曹¶
　　松詩已葬離燕骨難招入劍魂皆憫其逺葬於蜀¶
　　明一統志乃載入房山蔣仲舒遂謂賈卒於蜀歸¶
　　葬房山不知何所本也¶
原姚廣孝墓在縣治東北四十里太平里(明一/統志)¶
<pb:KR2k0036_WYG_132-15b>¶
原聖岡在盧溝橋西二十里北有姚少師㙮㙮前有御¶
製碑文右為長羅寺司禮監太監王安墓在其後(北遊/紀方)¶
原宣徳元年五月立故少師榮國公姚廣孝神道碑初¶
廣孝卒太宗皇帝親製碑文命有司營葬並樹碑神道¶
碑已具而文未刻至是其養子繼以請上出永樂中御¶
製文付之曰其即刻碑以成皇祖嘉念功臣之志(明宣宗/實録)¶
(原明成祖御製姚少師神道碑以朕惟商宗得𫝊巖之/叟以佐中興漢高用赤松之流  成大業盖天之生斯)¶
(人也豈偶然哉惟我太子少師姚廣孝蘇之長洲人祖/菊山父妙心皆積善母費氏廣孝噐宇恢宏性懐冲澹)¶
<pb:KR2k0036_WYG_132-16a>¶
(初學佛名道衍潛心内典得其閫奥發揮激昻廣博敷/暢波瀾老成大振宗風旁通儒術至諸子百家靡不貫)¶
(穿故其文章閎麗詩律高簡皆超絶塵世雖名人魁士/心服其能毎以為不及也洪武十五年僧宗泐舉至京)¶
(師朕皇考太祖高皇帝一見異之命住持慶夀寺事朕/藩邸每進見論説勤勤懇懇無非有道之言察其所以)¶
(堅確有守積純無疵朕益重之及皇考賓天而奸臣擅/命變革舊章搆為禍亂危廹朕躬朕惟宗社至重匡救)¶
(之責實有所在廣孝於時識進退存亡之理明安危禍/福之機先機效謀言無不合出入左右帷幄之問啟沃)¶
(良多内難既平社稷奠安乃召至京師命易今名特授/資善大夫太子少師既又錫之誥命祖考皆追封資善)¶
(大夫太子少師如其官朕命儒臣纂修皇考太祖高皇/帝實録廣孝為監修官躬自較閲克勤所事嘗歸呉中)¶
(以所賜金帛悉散之宗族鄉人其平生樂善好施天性/然也永樂之六年三月來朝北京仍居慶夀寺朕往視)¶
<pb:KR2k0036_WYG_132-16b>¶
(之與語極歡至二十八日召諸門人告以去期即斂袂/端坐而逝享年八十有四朕聞之哀悼不勝輟視朝三)¶
(日令有司為治䘮葬追封榮國公諡恭靖贈以勲號百/司官寮暨畿内士庶逺近傾赴肩摩踵接填郭塞衢雖)¶
(武夫悍卒閭巷夫婦莫不贊嘆咨嗟瞻拜敬禮惟恐不/及凡七日儀形如生異香不散卜地西山礱石建㙮四)¶
(月六日發引靈輀飄灑法幢旋繞于以火之心舌與牙/堅固不壊得舍利皆五色其所養深矣六月十一日乃)¶
(葬墓在房山縣東北四十里嗚呼廣孝徳全始終行通/神明功存社稷澤及後世若斯人者使其栖栖於草野)¶
(不遇其時以輔佐興王之運則亦安得播聲光於宇宙/垂功名於竹帛哉春惟耆艾深切念懐乃揚其功徳之)¶
(不可冺者勒之金石以集/詔來人  明成祖御製)¶
補高尚書彦敬西域人善畫青山白雲甚有逺致詩亦¶
<pb:KR2k0036_WYG_132-17a>¶
有唐人意度有絶句云無限紅塵隨馬足春光更比路¶
人忙墳今在房山羊頭岡下(鐵網/珊瑚)¶
補高尚書畫在元時推為第一臨川危素贈詩云房山¶
居士高使君系出西域才超羣河東張翥云老筆精神¶
如米虎此山秀氣敵天台鄱陽周伯琦云西域才人畫¶
似詩雲山高下墨淋漓聞尚書有墓在羊頭岡故西巖¶
姚庸詩有云月射羊岡玉樹林山齋猶在白雲深今土¶
人已無知其處者(查浦/輯聞)¶
<pb:KR2k0036_WYG_132-17b>¶
原易水出西山寛中谷東逕五大夫城南昔北平侯王¶
譚不同王莽之政子興生五子並避時亂隠居此山故¶
其舊居世以為五大夫城即此岳讚云五王在中龎葛¶
連續者也易水東左與子莊溪水合水北出子莊關南¶
流逕五公城西屈逕其城南五公猶王興之五子也光¶
武即帝位封為五侯元才北平侯益才安喜侯顯才蒲¶
隂侯仲才新市侯季才唐侯所謂中山之五王也(水經/注)¶
　　(臣/)等謹按五大夫城基址今存尚有五條道口¶
<pb:KR2k0036_WYG_132-18a>¶
原范陽五侯寺後魏有僧誦法華為常業初死權殮隄¶
下後改葬骸骨並枯惟舌不壞(法苑/珠林)¶
　　(臣/)等謹按五侯寺今圮¶
原五侯村在房山縣西南二十里(涿州/志)¶
　　(臣/)等謹按五侯村今尚沿舊名¶
原茶樓頂在縣西二十里上有金章宗歇凉臺(房山/縣志)¶
　　(臣/)等謹按茶樓頂山名金章宗歇凉臺臺圮尚存四¶
　　石柱¶
<pb:KR2k0036_WYG_132-18b>¶
原縣東十里徐村有㙮(房山/縣志)¶
　　(臣/)等謹按徐村㙮今圯¶
原白犬村在縣西南七十里(房山/縣志)¶
　　(臣/)等謹按白犬村疑是白帶村之訛¶
原房山縣西南五十里有舜廟(涿州/志)¶
原隆陽宫在縣西南五十里(同/上)¶
原白雲窩在縣西南五十里又五里斑竹寨有白雲寺¶
(房山/縣志)¶
<pb:KR2k0036_WYG_132-19a>¶
原亂塔寺近栗園村在縣東北四十里(同/上)¶
原福勝寺在縣治東北明洪武十五年建(同/上)¶
　　(臣/)等謹按福勝寺今存¶
原𢎞業寺在縣西三里有塔(房山/縣志)¶
　　(臣/)等謹按𢎞業寺塔今圮¶
原磨碑寺在縣西南四十五里(涿州/志)¶
原白水寺俗名大佛寺在縣西北十二里上元逰人甚¶
衆(房山/縣志)¶
<pb:KR2k0036_WYG_132-19b>¶
　　(臣/)等謹按白水寺又名興隆寺成化元年重修僧¶
　　道深撰文住持浄廣立石¶
原𤣥元觀在縣治西北隅(房山/縣志)¶
　　(臣/)等謹按𤣥元觀今圯¶
原龍含峪在縣西二十五里下有清和觀遺蹟(涿州/志)¶
(原弋彀尹宗師碑霞師䛭志平字太和姓尹氏萊州人/覲長春真人於棲  觀執弟子禮又受賜於郝太古己)¶
(邜嵗太祖皇帝遣劉仲祿徴長春真人師為勸行北上/時從者十八人師為之冠繼真人主長春宫尋葺大房)¶
(山之真陽觀更曰清和宫謂侍者曰為我灑掃西堂吾/將逝矣是夜曲肱而逝中統二年詔贈清和妙道廣化)¶
<pb:KR2k0036_WYG_132-20a>¶
(真人門人撮其著述曰/葆光集  甘水仙源錄)¶
原龍門臺去縣二百里上曰玉河臺四靣皆山其下深¶
澗莫測南有龍王祠(寰宇/通志)¶
原梁貞明三年秋遼兵圍幽州城中危困李嗣源閻寳¶
李存審歩騎七萬自易州北行踰大房嶺循澗而東嗣¶
源與養子從珂將三千騎為前鋒距幽六十里與遼遇¶
遼兵驚郤晉兵翼而隨之遼兵行山上晉兵行澗下每¶
至谷口遼兵輒邀之嗣源父子力戰乃得進至山口遼¶
<pb:KR2k0036_WYG_132-20b>¶
以萬騎遮其前嗣源躍馬奮撾三入其陣斬遼酋長一¶
人後軍齊進遼兵郤晉兵始得出至幽州(通/鑑)¶
原宋垂拱中吏部尚書宋琪上疏請復幽燕其略曰循¶
孤山之北淶水以西挾山而行援糧而進渉涿水並大¶
房抵桑乾河出安禮寨此是周徳威収燕之路然終宋¶
之世卒未能復也(春明夢/餘録)¶
原劉仁恭倚燕强且逺無所憚意自滿從方士王若訥¶
學長年築館大安山掠子女充之又招浮屠與講法以¶
<pb:KR2k0036_WYG_132-21a>¶
墐土為錢斂真錢穴山藏之殺匠滅口禁南方茶自擷¶
山為茶號山曰大恩以邀利(唐/書)¶
増大安館在房山縣西北大安山劉仁恭師事方士王¶
若訥於此(一大清/  統志)¶
原仁恭幸世多故驕於富貴築宫大安山選燕美女充¶
其中又與道士鋉丹藥冀可不死令燕人用墐土為錢¶
悉斂銅錢鑿山而藏之已而殺其工以滅口後人皆莫¶
知其處(五代/史)¶
<pb:KR2k0036_WYG_132-21b>¶
原仁恭慮幽州城不固築館於大安山曰此山四靣懸¶
絶可以少制衆其棟宇莊麗擬於帝者(通/鑑)¶
(原仁恭有愛妾羅氏其子守光烝之仁恭怒笞守光逐/之梁開平元年遣李思安攻仁恭仁恭在大安山守光)¶
(自外將兵以入撃走思安乃自稱盧龍節度使遣李小/喜元行欽以兵攻大安山執仁恭而幽之  五代史)¶
(原統和十四年三月鑿大安山取劉守光所藏錢散諸/五計司  遼史)¶
(原張庸温州人精太乙數順帝喜之擢秘書少監皇太/子立大撫軍院命庸團結房山諸寨既降庸守駱駝谷)¶
(衆潰庸無去志寨民李世傑執庸出降不屈被殺/史)　(元/)¶
(原范陽盧文進少從軍身長八尺姿貎倖異名震燕薊/與荘宗屢戰獲勝一夕忽敗夜走馬墜澗中纔及水一)¶
<pb:KR2k0036_WYG_132-22a>¶
(躍而出明日視之乃郡之黒龍潭絶岸高險深不可測/文進知有神助已氣復振  玉壺清話)¶
　¶
　¶
　¶
　¶
　¶
　¶
　¶
<pb:KR2k0036_WYG_132-22b>¶
　¶
　¶
　¶
　¶
　¶
　¶
　¶
欽定日下舊聞考巻一百三十二¶
#+PROPERTY: JUAN 卷一百三十二舉正
<pb:KR2k0036_WYG_132-23a>¶
欽定日下舊聞考巻一百三十二舉正¶
　䕶國林原書䕶訛作獲　林木森密原書木訛作本¶
　今俱改(金之先/世條)¶
　銜寃原書銜訛作衝今改(韋莊奏/請條)¶
　文章閎麗原書麗訛作嚴今改(明成祖御製姚/少師神道碑)¶
　¶
　¶
　¶
<pb:KR2k0036_WYG_132-23b>¶
　¶
　¶
　¶
　¶
　¶
　¶
　¶
欽定日下舊聞考巻一百三十二舉正¶
