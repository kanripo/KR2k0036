# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:24.475298
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷八十七
<pb:KR2k0036_WYG_087-1a>¶
欽定四庫全書¶
欽定日下舊聞考卷八十七¶
　國朝苑囿　(靜宜園十/)¶
麗矚樓北度嶺為¶
晞陽阿其北坊座一東坊座一西為朝陽洞後為觀音¶
閣(園静宜/  册)¶
　　(臣/)等謹按¶
晞陽阿為二十八景之一北坊額曰丹梯曰翠幄東坊¶
<pb:KR2k0036_WYG_087-1b>¶
　　額曰蘿圃曰秀岑朝陽洞深廣可丈餘内祀龍神¶
　　觀音閣額曰浄界慈雲皆¶
皇上御書¶
乾隆十一年¶
御製晞陽阿詩　逾麗矚樓而北過小嶺有石砑立虚¶
其中為厂可敷蒲團晏坐望香嵓來青縹緲雲外其南¶
數十步復有巨石卓立如偉丈夫俗呼朝陽洞日下舊¶
聞不之載蓋無僧寮亭榭為遊人所忽耳命掃石壁煙¶
<pb:KR2k0036_WYG_087-2a>¶
煤芟除灌穢取楚詞為之名　我初未來此霧壑爾許¶
深掃石坐中唐一暢平生心仰接天花落俯視飛鳥沈¶
自惟昔豈昔乃知今匪今¶
　　(臣/)等謹按¶
晞陽阿¶
御製詩恭載首見之篇餘不備錄¶
晞陽阿北為¶
芙蓉坪樓宇三楹其東敞宇為静如太古(園静宜/  册)¶
<pb:KR2k0036_WYG_087-2b>¶
　　(臣/)等謹按¶
芙蓉坪為二十八景之一鐫題于石壁間¶
乾隆十一年¶
御製芙蓉坪詩　㝡北一嶂迤邐曲注宛宛如遊龍迴¶
繞園後昔人有云巖嶺高則雲霞之氣鮮林藪深則蕭¶
瑟之音清兩言得園中之㮣　足底生雲霞臂左招星¶
辰振衣千仞岡此語誠可人到來每徘徊欲去重逡巡¶
翹首眺青蓮堪以静六塵¶
<pb:KR2k0036_WYG_087-3a>¶
　　(臣/)等謹按¶
芙蓉坪¶
御製詩恭載首見之篇餘不備錄¶
芙蓉坪西南為¶
香霧窟東南北小坊座各一東面大坊座一正宇七楹¶
後為竹罏精舎其北巖間有西山晴雪石幢又北為潔¶
素履(園静宜/  册)¶
　　(臣/)等謹按¶
<pb:KR2k0036_WYG_087-3b>¶
香霧窟為二十八景之一即静室也東面大坊座額曰¶
　　香圃曰琪林其前小坊座額曰虹梁曰月鏡南曰¶
　　攅蘿曰環綺北曰丹梯曰翠壑與西山晴雪石刻¶
　　皆¶
皇上御書西山晴雪為燕山八景之一¶
御製詩已恭載形勝卷内¶
乾隆十一年¶
御製香霧窟詩　厯玉華岫而上西南行陟山巔是園¶
<pb:KR2k0036_WYG_087-4a>¶
中㝡高處就迴峰之側為麗譙睥睨如嚴關由石磴拾¶
級而上則山外復有羣山屏障其外境之不易窮如此¶
人以足所至為高目所際為逺至此可自悟矣　夤緣¶
蘿薜煙攀陟楓杉嶺樽俎千里遙衣裳九夏冷漫嫌步¶
屧勞堪令心神屏將謂㝡高處更有無窮境¶
乾隆十三年¶
御製題静室(即香/霧窟)詩　香霧窟堪稱静室㝡高處迥出¶
凡塵(香山室宇惟/此處最高)吟哦舊句渾如昨慘淡冬山亦可人¶
<pb:KR2k0036_WYG_087-4b>¶
撫柏便同參道筦聽泉直欲息言津風巖木葉蕭蕭下¶
會待明年特地新¶
乾隆三十二年¶
御製竹罏精舎詩　綴景偶教筠鼎施趁閒聊亦小棲¶
遲擎來茗椀定遵例何必如斯著相(去/聲)為　茶舎忩中¶
景致殊西山積雪有碑模(西山積雪為燕臺八景之一/向立碑于精舎對嶂忩中即)¶
(見/)前旬忽憶御園望一㡧即斯展畫圖¶
　　(臣/)等謹按¶
<pb:KR2k0036_WYG_087-5a>¶
香霧窟静室竹罏精舎¶
御製詩謹繹有關紀述事實者恭載巻内餘不備錄¶
香霧窟南稍東為¶
栖月崖㕔宇三楹其西宇為得趣書屋距崖半里許設¶
石樓門鐫題曰雲闕(園静宜/  册)¶
　　(臣/)等謹按¶
栖月崖為二十八景之一㕔宇額曰樂此山川佳與得¶
　　趣書屋額皆¶
<pb:KR2k0036_WYG_087-5b>¶
皇上御書¶
乾隆十一年¶
御製栖月崖詩　玉華岫之北宛而中隆清曠衍夷綴¶
以閒館酈道元謂嶺紆曦軒峯駐月駕斯崖有焉　秋¶
夕溶溶際春宵淡淡時亭虚全約白崖迥半含規隱與¶
環中契懸應静裏知嫦娥餘結習到此幾栖遲¶
　　(臣/)等謹按¶
栖月崖¶
<pb:KR2k0036_WYG_087-6a>¶
御製詩恭載首見之篇餘不備錄¶
栖月崖北為¶
重翠崦㕔宇三楹其下為龍王堂堂下有泉(園静宜/  册)¶
　　(臣/)等謹按¶
重翠崦為二十八景之一¶
乾隆十一年¶
御製重翠崦詩　度栖月崖而北稍西邃宇閒敞嵐青¶
樹碧煙浮翠重近拂几案間崦字字書所畧而唐宋人¶
<pb:KR2k0036_WYG_087-6b>¶
詩多用之者疑巖岫複叠處如所謂一重一掩耳　掩¶
映山變態既狹歘開豁卷幔風聲颯寫檻雲容活馴鹿¶
守翠微幽禽下古栝素志托清曠遐矚極空濶¶
　　(臣/)等謹按¶
重翠崦¶
御製詩恭載首見之篇餘不備錄¶
重翠崦東南為玉華寺山門東向正殿三楹殿西南㕔¶
宇為¶
<pb:KR2k0036_WYG_087-7a>¶
玉華岫其東為臯塗精舎(園静宜/  册)¶
　　(臣/)等謹按¶
玉華岫為二十八景之一寺北門内有石洞出泉稱玉¶
　　華泉正殿額曰香嵓慧日臯塗精舎額曰林虚桂¶
　　静皆¶
皇上御書¶
乾隆十一年¶
御製玉華岫詩　玉華亦古刹而規制差隘其高乃不¶
<pb:KR2k0036_WYG_087-7b>¶
減來青闢其南為小軒俯瞰羣岫霞舉雲迴若拱若抱¶
昌黎詩前低劃開濶爛漫堆衆皺洵工于體物　嵌隟¶
淙甘脈精藍瞰迥墟棼絲成桂酒月地本雲居(是處有/洞出泉)¶
(清泠芳潤帝京桂子入冬則收育于/此他處率不能活亦西山一竒云)激越來階下芬馨¶
過雨餘逺皴將近黛次第入紗疏¶
乾隆十二年¶
御製玉華寺臯塗精舎作　山椒卜築傍僧庵一室虚¶
明萬景涵暮靄朝嵐常自寫横峯側嶺盡來參杏花已¶
<pb:KR2k0036_WYG_087-8a>¶
放甜山色桂子還韜寶月馣遊厯每教成小憇天然佳¶
句座中探¶
　　(臣/)等謹按¶
玉華岫臯塗精舎¶
御製詩恭載首見之篇餘不備錄¶
玉華寺西南峯石屹立上勒¶
御題為¶
森玉笏東北為超然堂堂南為曠覽臺後為碧峯館(静/)¶
<pb:KR2k0036_WYG_087-8b>¶
(宜園/册)¶
　　(臣/)等謹按¶
森玉笏為二十八景之一¶
乾隆十一年¶
御製森玉笏詩　山勢横峯側嶺牝谷層岡欹澗曲徑¶
不以巉削峻峭為竒而遙睇諸嶺迴合交互若宫若霍¶
若岌若垣若嶠若巋若厜若㕒若重甗嵯峨嶔崟負異¶
角立積雪映之山骨逼露羣玉峯當不是過也　迴岡¶
<pb:KR2k0036_WYG_087-9a>¶
紛合沓峻嶺鬱嵯峨儼若千夫立森然萬玉羅色無需¶
藻繪堅不受礱磨山伯朝天闕圭璋列幾多¶
　　(臣/)等謹按¶
森玉笏¶
御製詩恭載首見之篇餘不備錄¶
森玉笏東北峯上有亭為¶
隔雲鐘(園静宜/  册)¶
　　(臣/)等謹按¶
<pb:KR2k0036_WYG_087-9b>¶
隔雲鐘為二十八景之一自¶
晞陽阿以迄¶
隔雲鐘是為外垣為景凡八¶
乾隆十一年¶
御製隔雲鐘詩　園内外幢刹交望鈴鐸梵唄之聲相¶
聞近者卧佛法海𢎞教逺者華嚴慈恩覺生㝡逺鐘㝡¶
大即永樂中鑄華嚴經其上者每静夜未闌曉星欲上¶
雲扄尚掩霜籟先流忽斷忽續如應如和致足警聽¶
<pb:KR2k0036_WYG_087-10a>¶
不問高低寺鐘聲處處同耳根初靜後禪悅小參中底¶
厭筝琶響應知水乳融蒲牢寂亦得大地是乘風¶
　　(臣/)等謹按¶
隔雲鐘¶
御製詩恭載首見之篇餘不備錄¶
外垣之北別垣内佛樓為宗鏡大昭之廟門東向建琉¶
璃坊楔前殿三楹内為白臺繞東南北三面上下凡四¶
層西為清浄法智殿又後為紅臺四周上下亦四層静¶
<pb:KR2k0036_WYG_087-10b>¶
(宜園/册)¶
　　(臣/)等謹按宗鏡大昭之廟亦稱昭廟額懸都罡正¶
　　殿乾隆四十五年就鹿園地建琉璃坊東面額曰¶
　　法源演慶西面額曰慧照騰輝前殿額曰衆妙之¶
　　門清浄法智殿前八方重檐碑亭内恭勒¶
御製昭廟詩紅臺上層東額曰大圓鏡智殿西曰妙觀¶
　　察智殿南曰平等性智殿北曰成所作智殿皆¶
皇上御書¶
<pb:KR2k0036_WYG_087-11a>¶
乾隆四十五年¶
御製昭廟六韻　昭廟緣何建神僧來自遐因教仿西¶
衞(既建須彌福夀之廟於熱河復建昭廟於香山之静/宜園以班禪逺來祝釐之誠可嘉且以示我中華之)¶
(興黄教也是日自謁衞地陵迴蹕至香山落成班禪適/居此慶讚又昭廟肖    古式為之衞者畨語謂中俗)¶
(謂之前藏班禪所居後/藏乃實名藏藏者善也)並以示中華是日當慶落便途¶
禮脱闍(見楞嚴經注唐/語謂法幢也)黄衣宣法雨碧嶂散天花(是日/本晴)¶
(甫至經壇乃微雨皆/以為散天花之喜云)六度期羣度三車演妙車雪山和¶
震旦一例普庥嘉¶
<pb:KR2k0036_WYG_087-11b>¶
　　(臣/)等謹按¶
御製詩謹繹有關紀述事實者恭載卷内餘不備錄¶
昭廟之北度石橋為¶
正凝堂堂北為暢風樓(園静宜/  册)¶
乾隆三十四年¶
御製題正凝堂詩　一片波當面堪稱正色凝山池弗¶
易致雲氣以時興階影涵空暎岸痕過雨增垂堂雖不¶
坐對鏡若同澂¶
<pb:KR2k0036_WYG_087-12a>¶
　　(臣/)等謹按¶
正凝堂¶
御製詩恭載首見之篇餘不備錄¶
正凝堂迤北為碧雲寺山門東向度橋為天王殿復逾¶
橋為正殿為次層殿後為三層殿又後為金剛寶座塔¶
院院前白石坊座一(園静宜/  册)¶
　　(臣/)等謹按碧雲寺正殿額曰能仁寂照殿後六方¶
　　亭恭勒¶
<pb:KR2k0036_WYG_087-12b>¶
御製碧雲寺碑文次層殿額曰静演三車後殿檐額曰¶
　　普明妙覺内額曰聖業慧因塔院坊座上額曰西¶
　　方極樂世界阿彌陀佛安養道場塔座凡三層上¶
　　層石洞䥴額曰發阿耨多羅三藐三菩提心石龕¶
　　額曰燈在菩提由石級螺旋而上至頂建塔凡七¶
　　皆鏤以佛像中龕額曰現舎利光院前碑亭恭勒¶
御製金剛寳座塔碑文¶
御製碧雲寺碑文　西山佛寺累百惟碧雲以閎麗著¶
<pb:KR2k0036_WYG_087-13a>¶
稱而境亦殊勝巖壑高下臺殿因依竹樹參差泉流經¶
絡學人瀟灑安禪殆無有踰於此也自元耶律楚材之¶
裔名阿利吉者捨宅開山浄業始構明正德中稅監于¶
經為窀穸計將以大作功德而寺遂廓然煥然至魏忠¶
賢踵而行之奢僭轉甚夫奉佛者不廢莊嚴要以清浄¶
為本如梵夾所載人天供養窮極珍異皆本清浄為莊¶
嚴也否則汙法席而玷山靈何福田利益之有雖山體¶
常新如如不動初無纎毫增損而自人事觀之有足慨¶
<pb:KR2k0036_WYG_087-13b>¶
者當明政不綱椓人專恣鬼神為之怨痛猶欲佞佛以¶
求庇於地下而為其上者方且假以寵靈錫之題額若¶
惟恐其香火之不延宅兆之不固厥後罪惡貫盈刑誅¶
踵接而穢迹之標揭於林莽間者迨易世乃克剷除追¶
維末造誰實尸之斯足為車鑒也已朕駐蹕静宜園時¶
過此寺樂觀林壑之美而念古刹之有待於䕶持也爰¶
命重加整葺喜其滌瑕盪穢而復為浄域因筆之於石¶
用垂戒焉¶
<pb:KR2k0036_WYG_087-14a>¶
御製金剛寶座塔碑文　昔如來成等正覺必坐菩提¶
道場蓋法王人王有世出世間之異而居尊御極其理¶
則同故寶座莊嚴所以正天人師之位也佛威神力能¶
使六種震動而當其初轉無上法輪轉一切天人所不¶
能轉則地為普動以應之惟道場安立之區常住不動¶
其地乃三千大千世界之中上極金輪下侵地際金剛¶
所成周百餘步如須彌之隱於沙界而露其巔去來諸¶
佛並於此坐而入金剛定以是名金剛座焉摩揭佗國¶
<pb:KR2k0036_WYG_087-14b>¶
鉢羅笈山聖蹟彰明諸方信響佛滅度後座隱不見諸¶
國王乃以銅觀自在像南北標識其處厥後又仿浮圖¶
之制笵金為座以便供養平臺特起周帀嚴浄象道場¶
廣輪之所極也五塔岳峙各具寶相象佛之徧厯四隅¶
而常依止中座也西域流傳中土希有乾隆十有三年¶
西僧奉以入貢爰命所司就碧雲寺如式建造尺寸引¶
伸髙廣具足勢同地涌望擬天游賢刼祖庭實在于是¶
夫塔廟之設𩔖以藏舎利齒髪為過去崇奉地耳此座¶
<pb:KR2k0036_WYG_087-15a>¶
獨表法王御世之初威德尊勝若是其靈異顯著將人¶
天瞻仰恍如佛日之方中而神力之所加持固有厯刼¶
不傾者成此善果因&KR0640;述其緣起云¶
聖祖御製駐蹕碧雲寺詩　山寺通幽徑鶯啼緑樹枝¶
旛虹迎玉輦刹鳳駐雲旗翠麓三乘闢佳辰萬騎宜松¶
陰輝落景游豫近臣知¶
聖祖御製碧雲寺曉起詩　山中曉起聽蟬鳴遙對峯¶
岑霽色清洞壑有年竒樹老夢囘疑是在蓬瀛¶
<pb:KR2k0036_WYG_087-15b>¶
乾隆十三年¶
御製初至碧雲寺十二韻　我愛碧雲寺香山一脈連¶
迴峯成左障隔壑據層巔古刹塵埃暗山僧嵗月延望¶
中已久矣到此實初焉助景因經始施檀亦偶然照園¶
輝佛日梵網煥諸天是日新秋霽静宜(香山行宫名/之曰静宜園)駐¶
蹕便試參山水秀果占畫圖全衣履如霑潤林巒益逞¶
妍一泓天半澈百道澗邊懸有句皆清絶無心不静蠲¶
徘徊瞻¶
<pb:KR2k0036_WYG_087-16a>¶
聖藻(雲寺皇祖有碧/    曉起詩)俯仰憶¶
堯年¶
乾隆十六年¶
御製登碧雲寺金剛床塔詩　百丈之山延緣徐步忘¶
其高十丈之塔矗爾拔地直上乃訝高岧嶤何況窣堵¶
迥據西山半宜其下視無地上已干青霄太行西來厯¶
萬古杯水滄溟金彈吐康囘能使東南傾女媧誰見西¶
北補我聞佛諦要令萬緣忘胡為梵誌傳此金剛床高¶
<pb:KR2k0036_WYG_087-16b>¶
秋乘興一拾級目窮千里心萬方今年登塔凡三度六¶
和報恩皆有賦江山信美慮程遙詎可頻頻勞六御因¶
之念寄吳越間夏灾數郡遭迍邅何能五風十雨斗米¶
纔三錢恧哉吾治遜彼唐貞觀¶
　　(臣/)等謹按碧雲寺¶
御製詩恭載首見之篇餘不備錄¶
碧雲寺南為羅漢堂後為藏金閤(園静宜/  册)¶
　　(臣/)等謹按羅漢堂内奉五百羅漢仿杭州浄慈寺¶
<pb:KR2k0036_WYG_087-17a>¶
　　像額曰海會應真前宇額曰鷲光合印皆¶
皇上御書¶
碧雲寺北為涵碧齋後為雲容水態為洗心亭又後為¶
試泉恱性山房(園静宜/  册)¶
　　(臣/)等謹按涵碧齋内額曰活潑天機試泉恱性山¶
　　房檐額曰境與心逺後檐額曰澄華是為泉水發¶
　　源處¶
原西山蒼蒼上干雲霄重岡叠翠來朝皇闕中有道場¶
<pb:KR2k0036_WYG_087-17b>¶
曰香山(李晏香/山記)¶
原香山寺址遼中丞阿勒彌所捨殿前二碑載捨宅始¶
末光潤如玉白質紫章寺僧目為鷹爪石又云寺即金¶
章宗之會景樓也(冷然志舊按阿勒彌滿洲語/聲譽也  作阿里吉今譯改)¶
原耶律淳者世號為北遼興宗第四孫保大二年天祚¶
入夾山奚王和勒博林牙耶律達什等引唐靈武故事¶
議立淳即位百官上號天錫皇帝改保大二年為福建¶
元年尋病死百官偽諡曰孝章皇帝廟號宣宗葬燕西¶
<pb:KR2k0036_WYG_087-18a>¶
香山永安陵(遼史舊按和勒博滿洲語聨/絡也  作囘離保今譯改)¶
　　(臣/)等謹按永安寺今無考¶
原天會間大軍下河北胡礪為軍士所掠行至燕亡匿¶
香山寺(金史/本傳)¶
原大定二十六年三月香山寺成幸其寺賜名大永安¶
寺給田二千畆栗七十株錢二萬貫(金史世/宗記)¶
原大定中詔匡搆與近臣同經營香山行宫及佛舎(金/史)¶
(本/傳)¶
<pb:KR2k0036_WYG_087-18b>¶
原明昌四年三月幸香山永安寺及玉泉山承安三年¶
七月幸香山八月獵於香山四年八月獵於香山五年¶
八月幸香山泰和元年六月幸香山六年九月幸香山¶
(金史章/宗記)¶
原元世祖幸香山永安寺見書輝和字於壁問誰所書¶
僧對曰國師兄子特爾格書也帝召見愛其容儀秀麗¶
語音清亮命𨽻丞相博囉備宿衛(元史本傳車按特爾/格䝉古語  也舊作)¶
(鐵哥今/譯改)¶
<pb:KR2k0036_WYG_087-19a>¶
原皇慶元年四月給鈔萬錠修香山永安寺(元史仁/宗記)¶
原元平章政事李武愍公葬京師之西永安山之陽其¶
子益都淄萊等路管軍萬户世雄祔葬先塋(養䝉/集)¶
　　(臣/)等謹按李武愍塋今無考¶
原香山永安寺亦名甘露石梁下有方池正統間遣中¶
官以金魚數十投其中今巨者盈尺矣上金剛殿後有¶
古椿六又上由畫廊登慈恩殿其右為香爐岡岡下有¶
蟾蜍石丹井又有夢感泉金章宗常至其地夢矢發泉¶
<pb:KR2k0036_WYG_087-19b>¶
湧旦起掘地果得泉其後僧以泉淺濬之遂隱(南濠/集)¶
　　(臣/)等謹按蟾蜍石即今之蟾蜍峯丹井殆即今之¶
　　雙井也夢感泉無考¶
原香山寺南一山松蘿交蔭橋下魚朱黑二種若游空¶
中拾級而上佛殿甚閎壯殿楹外兩山環擁逺望一亭¶
踞山半穿磴道二里始至亭名流憇下視寺垣如墮深¶
壑望逺水如白玉玦疑即桑乾河也(瀟碧/堂集)¶
　　(臣/)等謹按流憇亭今無考¶
<pb:KR2k0036_WYG_087-20a>¶
原香山一徑幽遐青松夾道流泉下注朱闌上引依巖¶
為刹高傑整麗獨是作者騁象馬之雄圖乏邱壑之妙¶
思數十年後金碧蝕於蛛絲堦砌隱於苔蘚遊人漸稀¶
樹木漸老則兹山之勝當倍於今日矣(袁中/郎集)¶
原香山門徑寛博喬木夾道流泉界之依山汙隆以為¶
殿宇殿前古松二株虬龍詰曲左來青軒如衫袖忽開¶
盡見原隰寺後有藏經閣石路浄潔高松列植四望比¶
來青較逺其傍僧舎數十處多植偃蓋之松引流水周¶
<pb:KR2k0036_WYG_087-20b>¶
其霤下(珂雪/齋集)¶
原穿洪光寺柏徑而上即香山藏經殿步而下即後殿¶
從兩廊逶迤行至正殿厯級從東行至方丈自迴廊後¶
東為來青軒下見坡陀杏樹可十萬株寺中來青軒鬱¶
秀清雅望都亭四扁皆御書(燕都遊/覽志)¶
　　(臣/)等謹按鬱秀清雅諸扁今皆廢¶
原香山有乳峯石時嘘雲霧𩔖匡廬香罏峯故名(長安/可游)¶
(記/)¶
<pb:KR2k0036_WYG_087-21a>¶
　　(臣/)等謹按乳峯石恭繹¶
御製静宜園二十八景詩序今已¶
釐正為¶
玉乳峯¶
原香山夾道盡白楊青檜流憇亭在山半灌木陰翳中¶
來青軒前兩山相距而虚其襟以捧帝城自無量殿折¶
而至洪光寺皆短垣疎柏中涓甃白石為階東望閣道¶
參差為光裕寺(緱山/集)¶
<pb:KR2k0036_WYG_087-21b>¶
　　(臣/)等謹按無量殿今存光裕寺今無考¶
補洪光寺東壑中有光裕寺(緱山/集)¶
原香山寺殿五重崇廣略等斜廊平櫩翼以軒閣世宗¶
幸寺曰西山一帶香山獨有翠色神宗題軒曰來青來¶
青軒右上轉而北為無量殿轉而西曰流憇亭山多名¶
蹟有葛稚川丹井金章宗祭星臺䕶駕松夢感泉乂有¶
碁盤石蟾蜍石香罏石寺始金大定正統中太監范宏¶
拓之費七十餘萬今寺有宏墓墓中衣冠耳蓋宏從幸¶
<pb:KR2k0036_WYG_087-22a>¶
土木不歸(帝京景/物畧)¶
　　(臣/)等謹按祭星臺諸處今皆無考香爐石應即今之¶
玉乳峯詳見前條¶
原香山有巨石二狀如蝦蟆石下二井相去丈許水深¶
纔三四尺俯手可濯井底沙石厯厯可數近寺人家皆¶
取給焉(文義/集)¶
(原張養浩遊香山詩杪山行彌日山益竒亂峯挾翠紛/參差游人如蟻度林  細路一線雲間垂我來青帝已)¶
(迴馭太古殘雪猶離離一聲啼鴂百花落兩崖紅雨春/淋漓蓬萊兠率杳何處無乃造物移於斯斜陽忽將暝)¶
<pb:KR2k0036_WYG_087-22b>¶
(色至山靈應怪歸鞍遲圖歸田類藁翠帝城西古寺髙/原虞集題大都香山寺    香山蒼)¶
(寒北斗齊繞屋清泉龍稳卧對簷老樹鳳常棲曾陪退/相尋山徑亦共幽人躡石梯忽見畫圖驚十載春雲秋)¶
(雨不勝題香道園學古錄山突而止兩崖南北抱鑿翠/原李夢陽  山寺詩  萬)¶
(置殿榭級石上穹昊髙卑勢各稱曲盡結搆巧有泉如/綫縷盤轉出松杪嗜竒望登頓緣危肆探討險絶逼斗)¶
(牛蕭颯若風島夜宿來青軒天色碧可掃湖沙静莽莽/海月白浩浩想當邦邑初此地即蒿草綺麗誰所營民)¶
(力為兹槁/原又集句)　(空同集破三月來山下碧桃花自開半醒/二月已)¶
(半醉遊三日並馬今朝未擬囘嶪同上碧雲西對嶺抱/原何御香山寺詩  香山髙嶻  複磴)¶
(溪轉迴峯聳刹齊高卑散精舍錯落標金題搴蕋多勁/條采芳無柔荑息策丹泉曲振衣青霞梯已貪竟流覽)¶
<pb:KR2k0036_WYG_087-23a>¶
(殊覺疲逺躋欵欵下層閣徐徐道前蹊賞心頗云悉矯/首夕陽低  白湖集)¶
(原馮惟訥香山寺詩檻香界盤空磴松蘿一徑幽何須/問葱嶺此地即丹邱  是諸天隔泉將德水流山花雜)¶
(祗樹隨意滿芳洲詩少洲集敞招提空香處處迷曹溪/原栗應宏香山寺    山色)¶
(一水曲瞿舎五燈齊夕鉢藏龍影春沙印馬蹄何期踏/芳草靈境得攀躋  栗大行集)¶
(原王格香山寺詩風峻嶺凌青漢疎林隱絳宫騎從斜/磴入門逐斷巖通  日三秋裏關城四眺中松亭陳桂)¶
(醑延賞興何窮寺少泉集/原何維柏香山  晩眺詩)　(翠積香山迥烟深草徑迷/)¶
(傍橋尋谷口緣磴躡招提孤鳥連雲逺平原入望低囘/瞻雙鳳闕髙峙玉河西  天山集)¶
(原謝榛宿香山詩夢深夜無眡風露清天移北斗坐間/横幽人不作紅塵  月照空山鶴一聲  四溟山人集)¶
<pb:KR2k0036_WYG_087-23b>¶
(原安紹芳香山寺詩臺隔嶺藏香閣到門生暮煙斷崖/寒積雨細草伏流泉  指祈星處松傳䕶駕年石幢連)¶
(繡栱似欲化青蓮詩研亭稿横香閣祠星隠紺臺殿隨/原黎民表香山寺    卻月)¶
(山勢轉池向水源開雙闕浮雲斂千林返照來鶴岑清/絶處心賞信悠哉  瑤石稿)¶
(原吳擴暮登香山詩登石門亘西天幽花夾山路歸鳥/競喧呼夕陽隱芳樹  登青崖端偶與羣公遇散坐雲)¶
(壑間㑹兹静中趣纎月何娟娟清虱灑襟素/集)　(貞素堂/)¶
(原俞憲香山寺詩花已陟軒楹勝還尋澗壑幽獨行無/燕笑情至亦淹留  宻藏溪路峯危帶石樓囘㸔禪誦)¶
(處香靄接天浮詩是堂稿亭上覽流暉厯厯僧房隱翠/原郭棐香山寺    來青)¶
(微大壑風聲搖几席近山霜氣濕征衣林花照水娟娟/並幽鳥迎人欵欵飛因憶羅浮諸勝在驅車何日可言)¶
<pb:KR2k0036_WYG_087-24a>¶
(歸朱蘭省稿入香山寺詩/原  國祚秋)　(山半松門度石梁流泉決/)¶
(決響僧廊置身著色屏風裏梨葉新紅柿子黄/齋集)　(介石/)¶
(原陳萬言香山寺詩霞氣轉春逾爽山藏霧尚寒路真/通杳靄香已熟旃檀  外千峯寺人間六祖壇淋漓瞻)¶
(寶墨飛作五雲㸔壁鈃園集盤石無人奕䕶駕松有鳥/原傅淑訓香山題  詩  碁)¶
(棲下界鐘聲古寺上方月影前溪前平甸草鋪似繡髙/峯石削如門牛羊十里五里雞犬  村後村  帝京景)¶
(物畧惲題香山寺詩/原王)　(送客當年過玉泉醉中遊賞得/)¶
(竒觀一泓湛碧浮僧鉢幾葉秋黄打石闌山色空濛金/界濕松聲清泛碧波寒吟鞭回首都門道斜日歸時翠)¶
(滿鞍第秋澗集詩/補郭  香山寺)　(碧雲囘首翠千重又聽香山寺裏/)¶
<pb:KR2k0036_WYG_087-24b>¶
(鐘乳鵲不飛人寂寂女蘿垂葉挂長松空明詩正聲蓉/補劉秉忠同宋義甫宿香山寺詩  摩  削出碧芙)¶
(繾綣香山一帶峯野樹去年曾繫馬閒雲今日復從龍/玉鈎三寸月沈水琴調數聲風入松清徹夢魂眠不得)¶
(覺來那假曉樓/鐘  藏春詩集)¶
原香山寺有軒曰來青坐見兩山迴合平疇外衍飛鳥¶
出沒雲際寺門有泉石橋跨之其流入西湖(栢厓/集)¶
原永安寺來青軒軒居山半俯瞰叢樹青黄相雜循廊¶
而上殿閣崇麗與平坡並峙正統間太監范宏所建(懐/麓)¶
(堂/集)¶
<pb:KR2k0036_WYG_087-25a>¶
原來青軒臨絶巘周匝女墻倚墻下瞰平楚荒榛杳渺¶
無際(余文/敏集)¶
原來青軒五楹闌楯外垣以磚甓下臨絶壑玉泉諸峯¶
按伏其前朱殿撰之蕃題楹云恐壞雲根開地窄愛㸔¶
山色放墻低憑闌東望盡挹山川之秀若流憇亭不及¶
來青逺甚然仰視山巔高挿雲漢亦竒境也至寒泉亭¶
斯可有無矣(長安/客話)¶
　　(臣/)等謹按寒泉亭今無考¶
<pb:KR2k0036_WYG_087-25b>¶
(原李東陽錢仁夫錢承德夜宿香山來青軒聯句推一/軒縹緲閣空青東陽四顧參差擁翠屏仁夫凉夜  忩)¶
(堪待月承德前朝掃石記祠星東陽雲蒸衣潤龍歸鉢/仁夫風裊爐薰鶴聽經承德地隔紅塵三百丈東陽尋)¶
(仙何必泛滄溟仁夫詩美貝錄千林月門開萬壑霞花/原李言恭宿來青軒    地敞)¶
(間翻貝葉樹杪見人家路轉溪流折山迴石磴斜半空/聊借榻髙卧似浮槎  貝葉齋藁)¶
(原區大相登來青軒詩路層軒翠微裏宸翰此高題仰/見星辰列平㸔雲霧低  盤陵樹北山擁帝城西萬乘)¶
(來遊地應無七聖迷/増姚希孟來青軒詩)　(海目集嵐上諸峯斷復連圍成/虗檻雲)¶
(螺髻頂散作鬱藍天空翠山藏骨冥濛樹拂烟品題留/御藻青色自年年  帝京景物畧)¶
原來青軒之前兩腋皆叠嶂環列賓軒為金章宗祭星¶
<pb:KR2k0036_WYG_087-26a>¶
臺其西南道上章宗經此有松宻覆因呼為䕶駕松(長/安)¶
(客/話)¶
原常山劉文正王以沈機大畧最為世祖親幸且通秘¶
術用兵之際役使鬼神多著竒效乃作祠宇於宛平之¶
西山以祀太乙六丁之神號曰靈應萬夀宫(說學/集)¶
　　(臣/)等謹按靈應萬夀宫今無考¶
原至元十一年建太乙宫於兩京命李居素居之領祠¶
事且禋祀六丁以繼太保劉秉忠之術(元史釋/老傳)¶
<pb:KR2k0036_WYG_087-26b>¶
(原趙孟頫萬夀宫館舎作病來時殘雪㸃征衣落盡庭/花尚未歸夢裏不知身卧  春衫鄉路馬如飛  松雪)¶
(齋集梈靈應宫詩/原范)　(萬花如繡擁朱宫上界嚴祠望碧/)¶
(空一十二時春百刻日長半/在鳥啼中  范德機詩集)¶
原元英宗延祐四年四月祭遁甲神於香山今香山有¶
金章宗祭星臺於史無所考或是元時祭遁甲神之地¶
(北平古/今記)¶
(増太倉王衡祭星䑓詩/知何王碑隔坡問牧者)　(空潭落星辰騰沙鬱四野不/緱山集)¶
(補元無名氏題祭星臺詩化章宗曾為祭星來鑿石誅/茅築此臺野鳥未能隨鶴  山花猶自傍人開  順天)¶
<pb:KR2k0036_WYG_087-27a>¶
(府舊/志)¶
原香山西佛堂懸御書二扁一曰雪白山青一曰西巖¶
(長安可/遊記)¶
　　(臣/)等謹按雪白山青西巖二扁今皆廢¶
(原程敏政香山永安禪寺觀音閣重修記立西山之刹/以數百計香山號獨勝層樓叠屋翬飛岌  於林巒紫)¶
(翠中若畫圖然觀音閣據寺東隅視諸閣尤峻閣久漸/圯寺主左善世定皚東白募修之太監李公興陳公冕)¶
(為之上聞詔賜内帑白金彩幣倡之逺邇聞者咸樂為/助乃於𢎞治四年七月啟工以明年竣事東白常熟人)¶
(𢎞慈禪師玉磵清公再/傳之弟子  篁墩集)¶
<pb:KR2k0036_WYG_087-27b>¶
　　(臣/)等謹按觀音閣今存¶
原洪光寺據山頂短垣遶門地悉甃以石寛平可坐山¶
之勝一覽而盡(南濠/集)¶
増洪光寺入石門路甚修平古栢夾之人行道上蒼翠¶
撲衣可數百歩復折而上如是者凢十有一每登一折¶
必右俯木末左瞰絶壁壁皆甃石為之嵗久若天造(天府/廣記)¶
原洪光寺古刹巨璫鄭同重修同朝鮮人也寺内圎殿¶
千佛各坐寶蓮皆極工巧臺右有姜立綱書碑(游/業)¶
<pb:KR2k0036_WYG_087-28a>¶
　　(臣/)等謹按圓殿今存姜立綱書碑今廢¶
原洪光寺徑上指玉華寺再上指玉皇閣下指碧雲寺¶
再下指𢎞法寺十有八盤而徑盡至寺門香山乃在其¶
下寺建自鄭常侍同生髙麗其國王李祹貢入中國得¶
侍宣宗後復使髙麗至金剛山見千佛繞毘盧之式歸¶
結圓殿供毘盧表裏千佛面背相向自為碑文自書之¶
(帝京景/物畧)¶
　　(臣/)等謹按今碧雲寺之北普覺寺之南木蘭陀有¶
<pb:KR2k0036_WYG_087-28b>¶
　　玉皇閣𢎞法寺址今無考¶
原成化四年十二月遣太監鄭同崔安冊封朝鮮世子¶
李晄為王既行巡按遼東監察御史侯英奏同與安俱¶
朝鮮人墳墓宗族皆在其地於其國王未免行跪拜之¶
禮進囑託之辭殊輕中國之體乞追寢成命遣翰林院¶
給事中及行人往使為便上是其言於是賫賞則遣内¶
臣册封則遣廷臣有學行者(明憲宗/實錄)¶
(原王延陵同張崑崙過洪光寺詩曙洪光髙閣杳林端/繚繞雙過錦繡鞍曉日乍開仙闕  春雲猶弄上方寒)¶
<pb:KR2k0036_WYG_087-29a>¶
(忩中猿墮青天影樹裏人行赤玉闌已分息機甘晏寂/長安風霧任漫漫  今雨瑤華)¶
(原鄔佐卿洪光寺詩磴綠暗深深入林端梵宇開晴嵐/飛鸛鶴秋色繡莓苔  轉山容變雲移塔影來遲囘不)¶
(得住舎此復塵埃/原凌震洪光寺詩)　(芳潤齋集折紺殿忽蘢葱寺正當/盤旋窮九)¶
(髙處山都在眼中翻階花勝雪委地栁宜風霑醉歸途/裏春雲處處同  練溪集)¶
(原鄧欽文洪光寺懷陳文詩秀寺裏還藏寺山頭別起/山磴盤千級上僧占一峯間  色杯前墮孤雲杖底還)¶
(元龍自竒好惆悵不同攀門詩統轉丹梯圓殿僧同怖/原朱國祚洪光寺詩  石  幾曲)¶
(鴿棲指㸃遊人下山路酒旗風颭夕陽西地介石齋集/原左光斗洪光寺詩  磴削天全濶梯盤  轉牢一亭)¶
(環積翠萬里見秋毫白日入林礙青天過鳥/勞自從經御蹕直是五雲髙  左忠毅集)¶
<pb:KR2k0036_WYG_087-29b>¶
原出洪光寺東數轉為玉華寺寺後有池泉流涓涓不¶
絶山房跨磵十餘楹稱玉華別院越磵折而西北有小¶
院名慈夀庵(游/業)¶
　　(臣/)等謹按慈夀庵今無考¶
(原王嘉謨玉華寺詩斜層峯開浄域十丈控丹梯坐瞰/平湖淺中分萬嶺低  陽傳塔影飛瀑亂鶯啼自覺諸)¶
(天近香花聚路/蹊  薊邱集)¶
原碧雲庵建於元耶律阿利吉正德中内監于經拓之¶
為寺天啟三年魏忠賢重修之土人呼為于公寺巖下¶
<pb:KR2k0036_WYG_087-30a>¶
有泉泉旁一栁有大癭人呼為癭柳栁左堂三楹萬厯¶
御題水天一色前臨河沼沼南修竹成林巖下一亭曰¶
嘯雲(春明夢/餘錄)¶
　　(臣/)等謹按孫承澤春明夢餘錄所稱柳左之堂及¶
　　嘯雲亭今俱無考水天一色扁已廢¶
原碧雲寺二元碑一至順二年立一元統三年立(帝京/景物)¶
(畧/)¶
　　(臣/)等謹按元碑今廢¶
<pb:KR2k0036_WYG_087-30b>¶
原香山碧雲寺正德中御馬監太監于經所造經以便¶
給得幸導上於通州張家灣𣙜商賈舟車之稅嵗入銀¶
八萬之外即以自飽斥其餘羨為寺於香山而立冡域¶
於寺後上嘗親幸焉為之賜額嘉靖初下獄瘐死籍其¶
家而寺與墓獨存(湧幢/小品)¶
　　(臣/)等謹按今寺後冡域已毁¶
原自洪光折而東取道松杉中二里許從槐徑入一谿¶
横之跨以石梁為碧雲寺壯麗與香山相伯仲厯數百¶
<pb:KR2k0036_WYG_087-31a>¶
級登佛殿殿前甃石為池深丈許水引自寺後石罅出¶
噴薄入小渠人以卓錫名之寺僧導之過齋厨遶長廊¶
出殿兩廡左右折復滙於殿前石池金鯽千頭上嘗臨¶
觀焉(長安/客話)¶
増碧雲寺左側有泉屋之納以方池吐以螭脣紅酣綠¶
沉餌之則争(帝京景/物畧)¶
原碧雲寺泉從山西壁螭首口中吐出去渠尺許微有¶
飛沫時雨初過淙淙若琴筑下注於渠渠遶亭後折而¶
<pb:KR2k0036_WYG_087-31b>¶
東南又折而北渠廣尺餘越數步設一牐亭前有沼可¶
一畝渠水注之亦由螭口出迤東南注垣下過香積厨¶
又西南注殿前沼(余文/敏集)¶
　　(臣/)等謹按寺内泉源今從巖罅吐注非螭首口也¶
原碧雲刹後有泉從石罅出有聲石壁色甚古亭曰聽¶
水佳處泉遶亭而出流於小池種白蓮百本塘前穉竹¶
嫩綠有致竹旁有銀杏二株陰蔭一畝其左一洞若夏¶
屋泉復遶之而出達於廊下引入殿前為池界以石梁¶
<pb:KR2k0036_WYG_087-32a>¶
朱魚潑刺水脉隱見至寺門迸入溪(珂雪/齋集)¶
　　(臣/)等謹按聽水佳處亭今無考洞屋今存¶
原碧雲寺金銀宫闕若王者之居殿前有池跨以石梁¶
上移蹕再幸樂之設帟飲梁上觀魚寺前有泉亭竹樹¶
留御書額額曰蒼松古栢曰水天一色其西峭壁如城¶
有石室三臨澗石門石竇盛夏可以避暑冬則徙卉木¶
藏焉(大復山/房集)¶
　　(臣/)等謹按蒼松古栢諸額今廢¶
<pb:KR2k0036_WYG_087-32b>¶
原碧雲寺修除連拱與香山稱左緣曲徑有卓錫泉環¶
庭際㶁㶁鳴中為廣亭右壁綴以文石境之最幽者(長/安)¶
(可游/記)¶
原出香山策馬東行轉而西北即碧雲寺寺門有石獅¶
二雕鏤絶工鐘樓西石刻蛟形泉從口湧泠泠瀉溝中¶
出寺而納於澗(同/上)¶
　　(臣/)等謹按碧雲寺前石獅今尚存¶
原碧雲寺後有魏忠賢墓本于經舊墓道忠賢拓之翁¶
<pb:KR2k0036_WYG_087-33a>¶
仲石麟羊虎森列扶闌皆以白玉石為之雕刻精巧中¶
立二穹碑合書其銜忠賢戮尸之後未嘗葬此聞係崇¶
禎甲申都城破後其黨為之者明初中官造墳安葬例¶
給銀五十兩自正德中多至五百兩矣其後嵗益月增¶
享堂碑亭制愈僭越夫山林之制亦不過前樹一碑而¶
已忠賢乃用二碑黨附小人之無忌憚如此惜無力士¶
踣而碎之也(泠然/志)¶
増御史張瑗疏臣廵視西城查閲至香山碧雲寺寺後¶
<pb:KR2k0036_WYG_087-33b>¶
峻宇繚墻覆壓數里鬱蔥金碧疑是前王陵寢詢之土¶
人乃知為故明逆璫魏忠賢生壙墓上有二穹碑屹立¶
合書欽差總督東厰官旗辦事掌惜薪司内府供用庫¶
尚膳監印務司禮監秉筆總督南海子提督保和等殿¶
完吾魏公忠賢之墓臣觀覽之下不勝髪指云云(香祖/筆記)¶
補西山碧雲寺元之碧雲庵也耶律阿利吉所建明正¶
德中内璫于經拓之為寺而立冡域於後土人呼為于¶
公寺嘉靖初于下獄死天啟三年内璫魏忠賢重修亦¶
<pb:KR2k0036_WYG_087-34a>¶
立冡域其後崇禎初魏亦戮屍二璫皆立冡而皆不得¶
其終豈名山有靈不為奸豎藏魄耶(冬夜/箋記)¶
補西山佛寺百數皆建自内官其最閎麗者曰碧雲寺¶
因山下上築臺殿金碧露松栝之表其北内官墳墓數¶
十鐫石為闌窮極纎巧翁仲羊虎夾侍墓碑林立其文¶
俱宰相所製中立穹碑二具書總督東厰官旗魏忠賢¶
爵秩蓋忠賢敗後其屍已戮其族已徙閹寺猶力䕶其¶
𩔖樹碑立冡然後知小人流禍未有酷於閹寺者也(竹/垞)¶
<pb:KR2k0036_WYG_087-34b>¶
(文/類)¶
補碧雲寺有小石幢本當時賣地劵也演作韻語末云¶
賣與中丞阿利吉吉作平聲蓋從國語讀古人游戯翰¶
墨書劵每作韻語如王褒童約石崇奴劵皆然戴良失¶
父零丁亦用韻語又見汾州學宫門右有石嵌壁中乃¶
金郝天挺募建文廟疏其文伏以之下書絶句一首即¶
接以謹疏字此皆辨文體者所未及也(青鞵踏/雪志)¶
　　朱昆田原按周憲王作元宫詞云獨木凉亭錫宴¶
<pb:KR2k0036_WYG_087-35a>¶
　　時年年巡幸孟秋歸紅粧小妓頻催酌醉倒花前¶
　　阿刺吉張光弼塞上謠云妖姬二八貌如花留宿¶
　　不問東西家醉來拍手趂人舞口中合唱阿刺刺¶
　　皆以元國語叶韻未免近於填詞然填詞必準周¶
　　伯清中原韻而吉字止作上聲讀刺字止作去聲¶
　　讀無讀平聲者以中州韻作詩猶且不可况逸出¶
　　中原韻之外乎以之入賣地劵君子無譏焉矣¶
(原陸深碧雲寺詩/三月紅杏碧桃花)　(烏道千盤逈羊腸一徑斜年年二/儼山集)¶
<pb:KR2k0036_WYG_087-35b>¶
(原陳沂遊碧雲寺詩魚西嶺多金刹林深到碧雲山文/琱宇斷水脈石渠分  躍翻蘋見鶯啼隔竹聞經營竟)¶
(誰主太息倚斜曛碧拘虚集/原唐順之遊西山  雲寺詩)　(端居滯文翰久與賞心/)¶
(闋出汴乘休豫尋幽展懽悅涉澗俯潺湲攀巒面嶻嵲/邈哉神皋奥居然靈境別夷峻疏深池塞坎搆崇棁浴)¶
(室盪湯泉氷井沸陰穴躋險惕瞑眩逃迴折超軼宻林/嬉猿獼逺峯挂虹霓宵看朝旭升晝見昏星列蔀豐光)¶
(乍熹崖懸曜先晰景會萬象昭跡暌百慮絶嵓棲庶可/希從兹謝塵轍  荆川集)¶
(原何御碧雲寺詩樹侵晨發廣源到寺日亭午囘見山/下居頗異寰中土  底禽關關巖間鹿麌麌鐘鳴出紺)¶
(林香靄薄珠宇薜荔當髙垣蘼蕪雜修楚入門釋塵襟/僧導轉迴廡石泉山下行流杯坐中取即此慰遐情何)¶
(戀圭與組碧白湖集/原莫如忠  雲寺詩)　(香臺何處覔倚杖躡層巔出樹/)¶
<pb:KR2k0036_WYG_087-36a>¶
(凌飛磴穿堦響暗泉洞陰扄若户林靄碧於天到切歸/依想無勞更問禪  崇蘭館集)¶
(原何棟碧雲寺詩攀萬峯圎殿閣碧色淨如雲樹影欄/前落泉聲竹裏聞  蘿丹磴轉鑿石翠流分獨愛空林)¶
(静焚香對鶴羣雲太華集幽人夜無寐初月銜山閣不/原王世貞宿碧  寺詩)¶
(見月出光但見松影落山弇州山人稿碧雲竒水自環/原公鼐碧雲寺詩  西  千百寺無若)¶
(廊出峯如對塔移樓齊平樂觀苑接定昆池不似人工/得當時作者誰  問次齋稿)¶
(原姚汝循碧雲寺詩峯策馬隨流水穿林到碧雲金銀/開法界紫翠靄朝曛  自香爐轉泉非裂帛分年來僟)¶
(事息魚鳥與人羣詩錦石齋集懸寳地賒遊人只愛寺/原朱國祚碧雲寺    銀牓髙)¶
(前花不知賈舶徵求盡舊鬼年年哭潞沙塢介石齋集/原錢楷碧雲寺詩  空王臺殿碧氤氲藥  松闗啟夕)¶
<pb:KR2k0036_WYG_087-36b>¶
(曛叢篠娟娟圍砌宻細泉汩汩繞廊分月明梵唄諸天/近雨後鐘聲下界聞向夕虚堂對寒碧坐來衣冷欲生)¶
(雲傅萬玉亭集寺詩/原  淑訓碧雲)　(洞巖倒立石筍澗水斜流落花/)¶
(朝雲迷處僧舎暮山影裏人家白帝京景物畧峯下石/補陸深碧雲寺觀泉作  堂辭  玉前寺到碧)¶
(幢挿堵波貝葉翻般若循除决清泉此境極瀟灑琤琮/金珮傳宛轉玉繩瀉細懷川上心臨流歎不舎曾聞貂)¶
(璫雄揮金事游冶高臺相掩映松篁雜梧檟似識舟壑/安寧知蕉鹿假止觀等殷鑒洗酌泛周斚  儼山集)¶
(以上各條原在/郊坰門今移改)¶
　¶
欽定日下舊聞考卷八十七¶
