# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:24.996634
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百十
<pb:KR2k0036_WYG_110-1a>¶
欽定四庫全書¶
欽定日下舊聞考卷一百十¶
　　京畿(通州三/)¶
原張家灣在州南十五里元萬户張瑄督海運至此而¶
名東南運艘由直沽百十里至河西務又百三十里至¶
張家灣乃運入通州倉葢盧溝河與白河會流處也(方/輿)¶
(紀/要)¶
原張家灣為潞河下流南北水陸要會自潞河南至長¶
<pb:KR2k0036_WYG_110-1b>¶
店四十里水勢環曲官船客舫駢集于此絃唱相聞最¶
稱繁盛(長安/客話)¶
原張家灣置巡檢司在土橋西鹽倉批騐所在&KR0196;墩南¶
(名勝/志)¶
　　(臣/)等謹按張家灣¶
本朝添設通判一員都司一員¶
原竹木局建于通州自永樂始其抽分有二八九一之¶
額舊制張灣之滸設有大通闗巡檢司通州竹木局又¶
<pb:KR2k0036_WYG_110-2a>¶
以大使領之桴筏至者各列其材板枋之多寡長短濶¶
狹厚薄之差等以達之闗司長闗司長據所差等較勘¶
虛實而上之巡倉御史御史據所陳報而下之竹木局¶
使如例抽之其署額曰抽分竹木厰(通州/志)¶
　　(臣/)等謹按張家灣税務¶
本朝定制歸坐糧㕔收竹木之税歸通永道收别無専¶
　　員竹木厰舊署今尚存毎年各省貢木暫貯于此¶
　　設厰役典守之¶
<pb:KR2k0036_WYG_110-2b>¶
原行在户部侍郎王佐言通州至河西務河道淺狹漕¶
船動以千計兼四方商旅舟楫徃来無港汊可泊張家¶
灣之西舊有渾河若疏濬近京師一二十里更加充廣¶
瀦為巨浸令可泊船公私俱便上命都督馮斌尚書李¶
友直同佐審視宣徳七年冬十月斌等以圖進上以其¶
役重大命姑止(明宣宗/實録)¶
原正統元年十一月修張家灣通濟倉先是管糧通政¶
使李暹奏欲移置張家灣通濟倉於通州行在户部工¶
<pb:KR2k0036_WYG_110-3a>¶
部議如所請令漕運總兵官都督僉事王瑜量遣運糧¶
軍三千人興役至是瑜奏臣所領運糧船二萬有竒今¶
兩處交納河道稍得疏通若并于一處不免阻塞况通¶
濟倉雖有損敝易為修葺若欲移之則所費數倍三千¶
人必不能辦請仍舊修葺為便從之(明英宗/實録)¶
　　(臣/)等謹按通濟倉遺址無考¶
原大通闗在張家灣之長店百貨彚集處也(方輿/紀要)¶
増大通闗明永樂中置巡司正德間革(通州/志)¶
<pb:KR2k0036_WYG_110-3b>¶
　　(臣/)等謹按長店距州城十三里闗乆廢¶
(原御馬監太監于經寵幸甞導上於通州張家灣置皇/店𣙜啇賈舟車微至擔負亦皆有税中外怨之其請祠)¶
(額者則香山碧雲寺所自置塋域也工作糜費以百萬/計上亦甞幸焉  明武宗實録)¶
(原正徳十六年八月户部左侍郎秦金上言寳源吉慶/二店課程𢎞治以前係順天府批騐茶引所官收受按)¶
(季解部後太監于經奏為皇店科取擾害人皆怨咨乞/将二店課額依𢎞治年例庶軍民樂業上下俱利上命)¶
(如所議行録/眀世宗實)¶
　　(臣/)等謹按寳源吉慶二店遺址無考¶
原嘉靖三十一年五月修築張家灣鎮城堡工完(明世/宗實)¶
<pb:KR2k0036_WYG_110-4a>¶
(録/)¶
　　(臣/)等謹按張家灣城今尚存¶
(原徐階張家灣城記賦自都門東南行六十里有地曰/張家灣凡四方之貢  與士大夫之造朝者舟至于此)¶
(則市馬僦車陸行以達都下故其地水陸之會而百物/之所聚也嘉靖癸亥冬世宗皇帝以有警詔發營兵戍)¶
(之先聲播聞敵不敢犯然戍者無所據依晝夜披甲立/勢實不可以久甲子春順天府尹劉君畿因以城請司)¶
(空雷公禮上議曰城於戍便于守固世宗報可敕順天/府丞郭汝霖通判歐陽昱内官太監桂琦以二月二十)¶
(二日始事財取諸官之贖及士民之助者木取諸營建/之餘甎取諸内官厰之積石取諸道路橋梁之廢且圮)¶
(者夫取諸通州之衛卒及商若民之饒于資者工既舉/而財不時集階具以聞詔光祿寺出膳羞之餘金三萬)¶
<pb:KR2k0036_WYG_110-4b>¶
(兩貸之於是諸臣咸悦以奮而廵按御史董君堯封王/君用楨程督加嚴越三月遂以成告周九百五丈有竒)¶
(厚一丈一尺髙視厚加一丈内外皆甃以磚東南濱潞/河阻水為險西北環以壕為門四各冠以樓又為便門)¶
(一水闗三而城之制悉備中建屋若干楹遇警則以貯/運舟之粟且以為避兵者之所舍設守備一員督軍五)¶
(百守之而灣之人南北之縉紳中國四夷朝貢之使嵗/漕之將士下逮商賈販傭胥恃以無恐至于京師亦隠)¶
(然有犄角之助矣仰惟國家建都燕薊百六十年于兹/乃灣之有城實自世宗遣戍之詔始葢世宗雄才大畧)¶
(出于天縱而訏謨睿算又得于夙夜計安天下之心非/偶然者其功在社稷廟稱為世雖未易以名言然此固)¶
(其一也夫覩河洛而思禹情也亦義也今而後登兹城/者於世宗能無思乎誠使文武吏士體保固郊圻之意)¶
(而殫謀以奠封疆兵之守者懐據依之便居處之安而/竭力以奮武衛其在賓旅遡周防曲䕶之恩而各修厥)¶
<pb:KR2k0036_WYG_110-5a>¶
(職以供朝廷之事則庶㡬為能思世宗矣階不敏敢因/紀成以規焉  世經堂集)¶
(原王崇慶張家灣曉發作/五雲堆魏闕回首路迢迢)　(沙鳥知山雨舟人狎海潮/端谿集)¶
(原許天錫曉發張灣詩見黄鸝啼歇曉隂開兩岸垂楊/䕃緑苔葉底輕花看不  暖風吹入短篷来  許黄門)¶
(稿樊阜張灣舟中作/原)　(朝發燕山陽夜宿張灣側髙樹/)¶
(蔚繁隂浮雲淡無色睠彼西日馳憂心恒惻惻頼我同/心人相期崇令徳  樊氏摘稿)¶
(原王問張灣送客詩燕旅舍臨官陌秋風一惘然獻書/芸閣上歸夢草堂前  市人初去江天月共憐應尋鹿)¶
(門隠同宿五湖烟家王仲山詩集變春夏倦與水雲期/原邱雲霄曉發張  灣作  舟車)¶
(月明宿沙灣雞聲何吚吚寒烟薄汀渚征人事驅馳長/河就東沒明星亦西移鳴鑣揚緇紛䇿馬縱青羈逺瞪)¶
<pb:KR2k0036_WYG_110-5b>¶
(鸞鳯樓有懷金玉姿元髪抱衷素緑絲方見治輾轉繁/慮積緬邈千古思  止止齋集)¶
(原陸深張家灣棹歌退張灣水出北山頭十里洪身九/里洲惟有老漁知進  深灘撇綱淺灘揫  儼山詩)¶
(補桑紹良下第宿張家灣詩好貂裘敝盡客還家郭隗/臺前日欲斜回首鳯城春色  鶯聲啼碎碧桃花  明)¶
(詩正聲霄長店作/原殷雲)　(牽舟下潞河河淺不可行前途漫/)¶
(浩浩日暮悲孤征縁流百里間淼茫即東瀛挂㠶越萬/里快哉平生情失計今如此憂懐徒自盈  石川集)¶
(補緱山陳文靖公天祥告歸上遣使追及通州賜禇幣/五千緡以無功辭或曰昔二疏去漢未聞辭賞公曰辭)¶
(受在人何得以前輩相律人歸田類稿尚書兩浙轉運/補李秉彛仲常通州潞縣  官至工部)¶
(使所謂閑邪公也聊城周馳為作傳趙文敏公書之元/史不為立傳其行事頼文敏之書以傳則史之絓漏不)¶
<pb:KR2k0036_WYG_110-6a>¶
(少矣潞/沙筆綴)¶
　　(臣/)等謹按元周馳所撰閑邪公傳趙孟頫書其刻¶
　　石在快雪堂帖中¶
原林臯寺唐太和中建明景泰五年重修賜額曰興國¶
寺廣福寺本元髙麗寺舊址明正統己未更建賜今額¶
圓通寺明洪武庚午年建三寺俱在張家灣又有鐡牛¶
寺孤舟寺(通州/志)¶
　　(臣/)等謹按林皋寺乆圯僅存石碣廣福寺今尚存¶
<pb:KR2k0036_WYG_110-6b>¶
　　圓通寺僅存殿宇三楹及𢎞治間重修㫁碑而已¶
　　鐡牛寺舊名五行寺乆圯止存石刻門額上鐫古¶
　　刹五行寺萬歴四十一年三月重修十五字孤舟¶
　　寺無考¶
原里二泗近張家灣有佑民觀中建玉皇閣醮壇塑河¶
神像嘉靖十四年道士周從善乞宫觀名賜今額名其¶
閣曰鍚禧萬歴十年靈壁侯湯世隆復新之(通州/志)¶
　　(臣/)等謹按里二泗佑民觀¶
<pb:KR2k0036_WYG_110-7a>¶
本朝順治八年¶
世祖章皇帝臨幸其地¶
賜帑重修¶
(原王嘉謨里二泗東皇祠下作中檉桐發春華藹藹照/中圃杳渺平湖潤孤㠶逗新雨  流見古祠松雲澹羣)¶
(樹舉酒酬芬芳村巫起屢舞雪消蕨初緑蘋香魚正乳/但醉不須辭此樂真堪取  薊邱集)¶
(增湯顯祖登張灣里二泗道院髙閣詩榛弭舳聚氤氲/躧舄凌暉皎旅積方此舒波情亦堪繞  邱見䝉宻重)¶
(闗思窈窕况此羽人居青熒滿幽眺雙扉永平直層樓/迥飛矯陵岳翠西矗河渠白東淼幢檣宻林樹伊優軋)¶
(魚鳥封畛四如畫岐術紛可了非經㶚陵役復異/河陽遶如何帝郷雲悠然暎江表  玉茗堂集)¶
<pb:KR2k0036_WYG_110-7b>¶
原孤山在州東四十里四面平曠一峰獨秀因名靖難¶
初李景隆攻北平燕王自大寜還至孤山列陣於白河¶
西即此(方輿/紀要)¶
　　(臣/)等謹按孤山髙二十餘丈與三河縣交界處¶
(原馬中鍚登孤山書實峰寺壁詩法禪宫金碧照林邱/人道重經内監修鶴擾下聼僧説  犬嗥知有客來逰)¶
(山腰石潤初過雨碑額苔深不記秋若少簿/書催我去放歌于此十旬留  東田漫稿)¶
原永濟寺唐貞觀中建明𢎞治間重修善通寺遼乾統¶
二年建隆興寺金天會七年建三寺俱在富河鄉永慶¶
<pb:KR2k0036_WYG_110-8a>¶
寺金大定中建寶林寺元大徳初建夀安寺遼天慶十¶
年建三寺俱在孝行鄉寳光寺舊名法華寺元大徳元¶
年建在城西南次渠荘(通州/志)¶
　　(臣/)等謹按永濟寺在雙橋非富河鄉善通寺即普¶
　　通寺與隆興寺俱在富河鄉永慶寺在竇家荘寳¶
　　林寺在大東家荘夀安寺在王近疃俱𨽻孝行鄉¶
　　寳光寺在次渠荘均多圮廢¶
(補范欽出都宿永濟寺作世落日促行輈停林賦逺逰/霜烏驚不定氷壑凍仍流  態徒青眼風塵易白頭好)¶
<pb:KR2k0036_WYG_110-8b>¶
(憑今夜月流影入/皇州  天一閣集)¶
原漷縣在州城南四十五里(明一/統志)¶
　　(臣/)等謹按通州漷縣舊境於順治十六年省入州¶
　　原書别漷為一縣今既裁併謹附載通州簡末¶
原在漕河之三里(漕河/圖志)¶
原縣本漢泉山之霍村鎮遼毎季春弋獵於延芳淀居¶
民成邑就城故漷隂鎮後改為縣在京東南九十里(遼/史)¶
原漷縣漢泉州地遼太平中改為漷隂縣金因舊名(清/類)¶
<pb:KR2k0036_WYG_110-9a>¶
(天文分/野之書)¶
原元初為大興府屬縣至元十三年陞漷州割大興府¶
之武清香河二縣来屬(元/史)¶
原明初復為縣屬通州(寰宇/通志)¶
増漷縣漢泉州地遼初為漷隂鎮後陞為漷隂縣以在¶
漷河之南也元至元十三年改漷州屬大都路明初復¶
為縣改順天府屬編户十五里¶
本朝順治十六年裁併通州(方輿/紀要)¶
<pb:KR2k0036_WYG_110-9b>¶
　　(臣/)等謹按通州志附載漷邑職官年表自¶
本朝順治十六年以前俱有姓名可據至十六年知縣¶
　　鄭駿以其地狹人稀申請裁併遂於是年改併通¶
　　州畿輔通志作九年誤¶
原縣舊無城郭正徳初知縣郭梅始築土城周圍二里¶
嘉靖二十二年增修之門四北拱闕南迎薫東臨津西¶
通都萬歴四年始甃以磚周圍六百二十三丈髙一丈¶
八尺雉堞一千一百八十三濠深一丈濶二丈五尺崇¶
<pb:KR2k0036_WYG_110-10a>¶
禎八年知縣凃應召增髙五尺濶五尺(漷縣/志)¶
　　(臣/)等謹按縣城今尚存康熈三十六年設州判一¶
　　員駐劄其地兼理廵檢河工之事¶
(原呉莱漷州詩短數株楊栁弄輕烟舟泊漷州河水邉/牛羊散野春草  敕勒老公方醉眂  吳淵穎集)¶
(原陳秀氏漷州望占北居庸諸山作脊古北居庸一望/中風沙滿眼亂芙蓉曦車夜轉崑崙  華盖隂移太乙)¶
(峯金口水流終到海玉泉雲起又從龍兩京形勝今如/此可擬秦闗百二重  寄情稿)¶
(原蒋山卿漷縣晩行作戍漠漠平沙濶荒荒白迷低朔/雲孤鴈度昏樹亂鴉棲  鼔聼猶隔村烟望欲  鬬山)¶
(有戍馬憐爾尚征西/原顧夢生漷縣行)　(入南泠集無人語枯木寒鴉㡬茒/  城半里)¶
<pb:KR2k0036_WYG_110-10b>¶
(宇蕭蕭酒肆誰當壚武清西来㫁行旅縣令老嬴猶出/迎頭上烏紗半塵土問之不答攢雙眉但訴公私苦復)¶
(苦雨雹飛蝗兩傷稼春来况遭連月雨縣城之西多草/場中官放馬来旁午中官占田動阡陌不出官租地無)¶
(主縣中里甲死誅求請看荒墳遍村塢别疣贅録嘶前/增卞永吉漷縣舟中作  征㠶縁潞轉  馬憶驕)¶
(路方疑逺鄉闗漸欲迷㟁平沙水急野闊塞雲低日暮/頻回首荒村雞盡棲  來逺堂集)¶
原縣舊治在城南隅元陞為州遷於河西務至正間復¶
移舊地改立於城東北隅洪武五年復為縣仍舊治儒¶
學舊在縣東南河西務洪武四年遷于縣治西北隅永¶
樂四年教諭楊溥葺之正統七年知縣王文復葺之天¶
<pb:KR2k0036_WYG_110-11a>¶
順八年知縣賈貞復葺之有刑部侍郎董方碑記(漷縣/志)¶
　　(臣/)等謹按縣舊治及儒學今廢¶
原岳文肅公正祠在文廟東嘉靖十年敕建春秋二仲¶
月上丁以少牢致祭(漷縣/志)¶
　　(臣/)等謹按岳正祠今圮¶
原遼統和十二年正月朔漷隂鎮水漂溺三十餘村詔¶
疏舊渠(遼史聖/宗紀)¶
原乾統四年十月鳯凰見于漷隂(遼史天/祚帝紀)¶
<pb:KR2k0036_WYG_110-11b>¶
原元延祐二年正月發卒浚漷州漕河(元史仁/宗紀)¶
原泰定四年正月築漷州䕶倉堤(元史泰/定帝紀)¶
　　(臣/)等謹按䕶倉堤今尚存¶
原天歴二年四月浚漷州漕運河(元史文/宗紀)¶
(原掲傒斯以年七十致事去詔遣使追及于漷南召還/撰明宗皇帝神御殿碑文成賜楮幣萬緡白金五十兩)¶
(中宫所賜白金數亦/知之  黄文獻集)¶
原白河濵有長陵營馬頭店白浮圈曹家荘諸堤舖皆¶
運河必經之道(漷縣/志)¶
<pb:KR2k0036_WYG_110-12a>¶
　　(臣/)等謹按長陵營等堤舖在白河西岸村莊堤岸¶
　　今俱完整¶
原泗河在漷縣東四里即運河也四水會流故名泗河¶
一發源自塞外東流經宻雲縣與潮河川合流注通州¶
城東北入白河即通州潞河也一自塞外西流入白洋¶
口經榆河下流沙河由順義南界至通州城東北入白¶
河即通州富河也一發源于昌平白浮村神山泉出西¶
南滙為四湖東入都城積水潭入宫牆太液池南至玉¶
<pb:KR2k0036_WYG_110-12b>¶
河橋由東南大通橋迤東入慶豐等牐即通會河入白¶
河一自都城右安門外草橋流入南海子東出宏仁橋¶
由水南新河至張家灣板橋入白河總名運河亦名白¶
河(長安/客話)¶
　　(臣/)等謹按泗河即運河在漷縣舊城東三里¶
原漷河在縣西一名新河自盧溝河分流至縣界析而¶
為三其正河為漷河東入白河其一為新荘河南流入¶
武清縣界其一為黄漚河東注馬家荘之飛放泊各去¶
<pb:KR2k0036_WYG_110-13a>¶
縣十里(方輿/紀要)¶
　　(臣/)等謹按漷河今名新河在漷縣城西二十五里¶
原馬家荘飛放泊在縣城北八里南新莊飛放泊在縣¶
南二十五里栲栳垡飛放泊在縣西南二十五里(漷縣/志)¶
　　(臣/)等謹按飛放諸泊俱堙廢¶
原天津橋俗呼新河店橋元總管郭汝梅建在縣西北¶
二十五里(漷縣/志)¶
　　(臣/)等謹按天津橋乆廢¶
<pb:KR2k0036_WYG_110-13b>¶
原棗林在縣西北元致和元年上都兵破通州雅克特¶
穆爾與戰于檀子山之棗林敗之至正十八年山東賊¶
毛貴等攻漷州至棗林敗元兵遂畧栁林逼畿甸檀子¶
山或曰縣境小阜也(方輿/紀要)¶
　　(臣/)等謹按遼東軍破通州雅克特穆爾撃之皆渡¶
　　潞水走元史明言戰薊州之檀子山又云戰于檀¶
　　子山之棗林葢薊為遼東孔道遼東軍敗故追戰¶
　　於此若漷縣在通州之南棗林在縣西北遼東軍¶
<pb:KR2k0036_WYG_110-14a>¶
　　未甞經其地且今漷縣亦無所謂檀子山者是以¶
　　薊之棗林為漷之棗林方輿紀要致和元年一條¶
　　誤當辨也¶
原桞州在縣西元至元十八年如漷州又如栁林是後¶
以栁林可游畋之地建行宫于此(方輿/紀要)¶
原至正十五年三月毛貴犯漷州至棗林樞宻副使逹¶
國珍戰死遂畧栁林(元史順/帝紀)¶
原毛貴畧栁林劉哈喇布哈時為同知樞宻院事奉詔¶
<pb:KR2k0036_WYG_110-14b>¶
以兵拒之戰于栁林大㨗貴衆悉潰退走(元史/本傳)¶
　　(臣/)等謹按栁林在漷縣西元時行宫遺址無考¶
原出左安門東南行四十里石橋長二十五丈曰宏仁¶
橋橋東碧霞元君廟西向臨橋元君祠在北京日加廣¶
麥荘橋北曰西頂草橋曰中頂東直門外曰東頂安定¶
門外曰北頂盛莫如宏仁若嵗四月十八日傳是元君¶
誕辰士女進香鳴金號衆四十里道相屬也(帝京景/物畧)¶
原天順七年四月新建宏仁橋成橋在南海子東牆外¶
<pb:KR2k0036_WYG_110-15a>¶
舊名馬駒橋水自城西南經南海子出嵗以木為橋水¶
漲即衝去徃来者病渉上憫之發帑金數萬改建石橋¶
因命閣臣李賢陳文彭時徃觀焉賢言工役浩大莫若¶
用軍士一月人給銀一兩則力齊而功易完從之橋成¶
改名宏仁命賢為碑記(明英宗/實録)¶
　　(臣/)等謹按宏仁橋亦名馬駒橋乾隆三十八年奉¶
敕修易九洞為七洞㮣甃以石復¶
命葺¶
<pb:KR2k0036_WYG_110-15b>¶
碧霞元君廟三十九年春落成¶
皇上親詣瞻禮有¶
御製詩記勒於石正殿¶
御書額曰廣生利濟聨曰仁澤布東方慶貽佩韣靈風¶
　　䕶南苑惠普成梁東嶽殿¶
御書額曰神皋鍾秀聨曰木徳盛於東自南布化山宗¶
　　冠維嶽因瀆資仁玉皇閣¶
御書額曰泰鈞宣澤閣下供太乙真人¶
<pb:KR2k0036_WYG_110-16a>¶
御書額曰衆妙真樞聨曰藜杖照曾輝秘閣蓮舟坐可¶
　　濟仙源¶
増¶
御製重修馬駒橋碑文　水自南苑出者二其南源曰¶
團河出南苑牆東南釃為鳯河又東滌永定之濁由大¶
清河以歸海向固疏治之矣其北源曰一畝泉出新衙¶
門北屈曲東南流逕二牐凉水河自北来會之涼水河¶
者出右安門西南鳯泉東流逕萬泉寺分為二其一南¶
<pb:KR2k0036_WYG_110-16b>¶
逕草橋曲折東注一自北逕廣恩寺曲折東注至永勝¶
橋復滙為一東南流循南苑繚垣而東至小紅門之西¶
入苑牆東南逕沙底橋折而南與一畝泉合又南而東¶
至鹿圈村三海子以上之水自西南來注之又東南流¶
穿苑垣而出逶迤至張家灣入運河是水之初出苑垣¶
也瀠演歕欱千溜一趨瓴如矢如廻激弗止則有巨梁¶
揵之曰馬駒橋橋建自勝國嵗渝寖以圮壊農旅交病¶
石陁入水水梗或溢出妨民田廬而中澁則旁淤間塞¶
<pb:KR2k0036_WYG_110-17a>¶
水所由道益不可以不亟治乃命將作相視因其舊材¶
撤而新之縱之得丈二十有五横之得尺亦二十有五¶
為孔洞者七視昔制雖少陿而壮固有餘工始於乾隆¶
三十八年之春越其冬落成夫治水者必溯其源由源¶
而及其支流條𣲖剔之鬟之乃可以不紊今一畝泉源¶
委既已剗治而凉水河所逕漫流積潦寖成沮洳爰自¶
鳯泉至馬駒橋濬河八千餘丈修葺橋牐凡九新建牐¶
五即以濬河之土於右安門外築甬道一千餘丈以便¶
<pb:KR2k0036_WYG_110-17b>¶
行人具河旁稻田數十頃既墾且闢益資灌溉之利而¶
兹橋實下㳺闗鍵暢尾閭以利導之尤施工之弗可已¶
者若前代著述家睫視臆論妄以玉泉傅合南海子之¶
水舛錯糾紛至可&KR0339;笑曩賦海子行曾詳著其説兹因¶
所司請記復為銓治水道大畧俾方來圖經輿記知所¶
考據而若河若塗若橋皆王政之大端所繫綦鉅毋廢¶
毋墜誠有司所當務書之碑用示来許¶
増¶
<pb:KR2k0036_WYG_110-18a>¶
御製重修碧霞元君廟碑記　馬駒橋南不數武故有¶
廟以奉碧霞元君橋既頺圮廟亦陊薉弗治嵗癸巳飭¶
工建橋並命繕葺其廟踰年落成崇殿傑閣自門逹廡¶
采雘塗堊翼然改觀是固神所憑依禮不可以不稱也¶
粤稽岱宗秩祀著在經訓而碧霞元君之名號惟出於¶
道書他無所考推闡其義盖以岱居木位其色惟碧而¶
東方主生一本乎坤元之資生萬物故有元君之稱亦¶
若古所稱后土為富媪者其宰化育物肸蠁斯著則世¶
<pb:KR2k0036_WYG_110-18b>¶
之奔走崇禮也固宜而是廟傅橋而建閲嵗滋多若與¶
橋相為興廢者橋既復舊則廟之鼎而新之亦其宜也¶
或者疑神祠所在多有詎必是廟焉憑之而亟亟嚴奉¶
為者夫神固無乎不在惟所宅之地重則其憑之也専¶
兹橋以凉水河所經治而釃之俾益農旅今者梁成利¶
渉水宅田腴而是廟之掲䖍迓庥者亦煥然一革其故¶
貎則當人之便於橋即可知神之妥於廟也而烏得謂¶
所憑者之不在是耶或人有謂是廟即舊南頂者其説¶
<pb:KR2k0036_WYG_110-19a>¶
無當不具論而余之所以因橋以及廟者意實在此而¶
不在彼司工請記其事爰書此以諗之俾掲諸石¶
増乾隆三十九年¶
御製碧霞元君廟落成瞻禮有作　周禮或弗讀遂人¶
乆失職治水並治塗互因難惜力然古實用民今惟發¶
價值國家之善政從不興力役橋以跨川修廟以鎮橋¶
飭需殷相得彰落成值此日清曉出東門(在海子東/紅門外)邨¶
民多喜色輪奐致瓣香祈祐民福國祥&KR0584;剛濕地(正值/㣲雨)¶
<pb:KR2k0036_WYG_110-19b>¶
歸輿雲破翼優渥以為佳降馨愧無徳¶
(原李賢敕建宏仁橋碑記来都城之南一水横流于巽/方其源由兑而坤而離四  沮洳會而為河至巽乃大)¶
(有一津焉在南苑之左去城四十里凡外郡畿内之人/自南而来者東西二途胥出此渡車之大而駕者小而)¶
(挽者物類之䭾者人之有肩負者騎者歩者紛紛絡繹/四時不休有力者每嵗為駕木橋然寒沍之際不免渉)¶
(水况秋夏漲即有覆溺艱阻之虞而人之病渉莫此為/甚天順癸未春皇上聞之惻然軫念曰此先務也尚可)¶
(緩耶乃命創建石橋凡百所需悉出内帑而一毫不干/于民應用工後皆以白金傭之聴其自願而不强也卜)¶
(日興造人皆踴躍歡欣争趨効力不知其勞而木石灰/鐡之類率以萬計不督而集橋長二十五丈廣三丈為)¶
(洞有九以釃水為欄于兩傍以障田者精緻工巧無以/復加增岸于南北以防衝突為寺為廟以資維䕶經始)¶
<pb:KR2k0036_WYG_110-20a>¶
(于是嵗四月十五日訖工于十一月初一日總其事者/内官監太監臣黄順臣黎賢董其工者工部右侍郎臣)¶
(蒯祥臣陸祥告成之日上賜名曰宏仁橋乃命臣賢為/撰碑記用示永久臣聞古先聖王之治天下也以不忍)¶
(人之心行不忍人之政綱紀法度細大具舉而于橋梁/道路未甞不留意焉觀夏令所謂除道成梁月令所謂)¶
(開通道路可見矣是以利澤及人如天地之於萬物無/有不足其分者恭惟皇上復位以來夙夜孜孜躬理政)¶
(務惟恐一民不得其所出一令也必順於人心行一事/也必合于天理真無異于古先聖王之用心矣今以一)¶
(津乏濟聞之惻然是即不忍人之心也為建石橋以便/徃來是即不忍人之政也名之曰宏仁盖宏者廓而大)¶
(之也仁則不忍人之政也是橋之建信乎能宏其仁矣/然歴年之患由此而弭無窮之利由此而基又非經世)¶
(之逺圖與嗚呼一橋之利尚不遺焉况其大此萬萬者/乎由是以知皇上擴充仁道被於四海而利澤及人之)¶
<pb:KR2k0036_WYG_110-20b>¶
(廣信如天地之于萬物矣故宜大書而特書也既為之/記復系以詩曰大哉元后作民父母民之休戚同其安)¶
(否所以先王發政施仁憂勤惕厲罔或因循仰惟我皇/愽施濟衆視民如傷惟樂與共大綱小紀乃舉乃張有)¶
(或遺者于心則惶都城巽方有水病渉惻然興懐務遂/所愜不惜内帑為建石橋工役之費民無秋毫易危而)¶
(安利澤惟久億萬斯年/厥跡不朽  古穰集)¶
原覺華寺在縣西十八里明真定公主請敕賜額(漷縣/志)¶
　　(臣/)等謹按覺華寺今尚存¶
原漷縣西有延芳淀大數頃中饒荷芰水鳥羣集其中¶
遼時每季春必来此弋獵打鼓驚天鵝飛起縱海東青¶
<pb:KR2k0036_WYG_110-21a>¶
擒之得一頭鵝左右皆呼萬嵗海東青大僅如鵲既縱¶
直上青㝠幾不可見俟天鵝至半空歘自上而下以爪¶
攫其首天鵝驚鳴相持殞地(燕山/叢録)¶
　　(臣/)等謹按延芳淀乆湮廢¶
原遼毎季春弋獵於延芳淀淀方數百里春時鵝鶩所¶
集夏秋多菱芡國主春獵衛士皆衣墨緑各持連鎚鷹¶
食刺鵝錐列水次相去五七歩上風擊鼔驚鵝稍離水¶
面國主親放海東青鶻擒之鵝墜恐鶻力不勝在列者¶
<pb:KR2k0036_WYG_110-21b>¶
以佩錐刺鵝急取其腦飼鶻得頭鵝者例賞銀絹國主¶
皇族羣臣各有分地(遼/史)¶
原統和七年春駐驛延芳淀十二年正月幸延芳淀十¶
三年正月幸延芳淀十四年正月幸延芳淀十五年正¶
月幸延芳淀十八年二月幸延芳淀二十年正月如延¶
芳淀(同/上)¶
原又統和十二年正月幸延芳淀十三年九月奉安景¶
宗及皇太后石像于延芳淀不言南京按統和四年十¶
<pb:KR2k0036_WYG_110-22a>¶
月命皇族廬帳駐東京延芳淀是東京亦有延芳淀也¶
(北平古/今記)¶
原神潛宫在縣西南二十里前代妃嬪從獵行宫也(名/勝)¶
(志/)¶
　　(臣/)等謹按今縣西南二十里俗呼神仙村或即是¶
　　宫故址相傳字音之訛也¶
原晾鷹臺在縣西南二十五里髙數丈周一頃元時游¶
獵多駐于此(方輿/紀要)¶
<pb:KR2k0036_WYG_110-22b>¶
　　(臣/)等謹按今漷縣西南十五里有晾鷹臺¶
原至大元年七月築呼鷹臺于漷州澤中發軍千五百¶
人助其役(元/史)¶
　　(臣/)等謹按呼鷹臺無可考今漷縣西四里有放鷹¶
　　臺故址髙一丈周二丈或即呼鷹臺之舊蹟歟¶
原呼鷹臺元至大間所築也元人以鷹坊為仁虞苑秩¶
正二品使首相領之可笑如此(穀城山/房筆麈)¶
原打捕鷹坊萬户府嵗用喂養肉三十餘萬斤(草木/子)¶
<pb:KR2k0036_WYG_110-23a>¶
原舊臺在縣西南得仁務西遺址尚存(長安/客話)¶
原得仁務在晾鷹臺東(名勝/志)¶
原漷縣得仁務有三大塜相望其西北有岡隆起岡首¶
有洞其中窅然深黒常有以燭入者行里許有瓷瓮貯¶
油一燈熒熒然人間什物俱備試擲以礫即有矢外射¶
其人懼而出盖遼金諸貴人塜也(燕山/叢録)¶
　　(臣/)等謹按三塜遺蹟無考¶
原畫眉塜在縣南五里相傳漢張京兆葬焉(冢廟/記)¶
<pb:KR2k0036_WYG_110-23b>¶
　　(臣/)等謹按畫眉塜無考¶
原隆禧觀原隰平衍洄流芳淀映帶左右建元以來羽¶
獵嵗嘗駐驆民庻觀羽旄之光臨樂游豫之有賴(秋澗/集)¶
　　(臣/)等謹按隆禧觀遺址無考¶
補漷州距今新都東南百里而近本漢泉州地遼為鎮¶
而金縣焉至元十有三年陞縣為州從吏民之請也(秋/澗)¶
(集/)　　(原在良鄉固安等/縣卷内今移改)¶
　　(臣/)等謹按此條與上原書隆禧觀一條皆王惲秋¶
<pb:KR2k0036_WYG_110-24a>¶
　　澗集中隆禧觀銘之序也朱昆田載此條以下隆¶
　　禧觀銘一條於二十五卷補遺中彼卷分載良郷¶
　　固安永清東安香河五縣不應闌入漷事乃因王¶
　　惲固安道中詩牽連錯簡耳今移載於此¶
(補王惲大都路漷州隆禧觀銘承道家者流元黙稱抱/持其雌無所矜屋居火食相奉  鳶飛戾天魚在泓疇)¶
(不若爾休其生爰因象設心自兢仍用善俗滋良萌漷/州維南泉故城玉晨有菴無所營敝廬數間僅懞帡一)¶
(旦締結三十楹烟光粼粼萬瓦青正自肯構今有成要/擴師授昭子誠為國迎祥禱上清鑾輿嵗幸實省耕延)¶
(芳春水紛霓旌游豫何啻歌三登千秋萬嵗樂事并道/人再拜乞此銘隆禧因之播永馨雲間歎賞聞愾聲安)¶
<pb:KR2k0036_WYG_110-24b>¶
(知不有成公/興  秋澗集)¶
原獨秀園亭在縣北二里遼司徒郭世珍建今廢(漷縣/志)¶
　　(臣/)等謹按獨秀園亭今無考¶
原崔氏園亭在漷縣南小安村邑人崔禮仕金為四郷¶
學諭金亡隠居於此作園亭盛植花卉以自娯元名人¶
時徃游觀焉(寰宇/通志)¶
　　(臣/)等謹按崔氏園亭無考¶
原兩家店在縣東十二里官道所經也(方輿/紀要)¶
<pb:KR2k0036_WYG_110-25a>¶
　　(臣/)等謹按兩家店在州城南四十一里¶
原景命殿在永樂店其西為保國慈孝華嚴寺䕶國崇¶
寜至徳真君廟俱萬厯三十六年勅建為孝定皇太后¶
祝釐地也(漷縣/志)¶
　　(臣/)等謹按永樂店在縣城南景命殿久圮寺廟僅¶
　　存¶
(原明慈聖太后生于漷縣之永樂店事佛甚謹宫中稱/為九蓮菩薩每嵗十一月十九日為其誕辰百官率于)¶
(午門前稱賀長安百姓婦孺俱于佛寺進香祝釐享天/子奉飬四十三年古今太后稱全福者所未有也  菊)¶
<pb:KR2k0036_WYG_110-25b>¶
(隠紀聞宗御製漷縣景命殿碑文/原明神)　(朕惟帝王之興率/)¶
(本母徳華渚洽陽鍾靈肇慶載之詩書炳乎盛矣朕以/藐躬御極三十五年仰慿慈訓方内又安深維聖母皇)¶
(太后功徳宏茂千古稀聞順天府通州漷縣永樂店乃/誕育之地淑氣所鍾宜有表章以示來許用是躬承慈)¶
(命量度經營中剏慈聖景命殿前門後閣繚以周垣樹/三坊于門外左為保國慈孝華嚴寺右為䕶國崇寜至)¶
(徳真君廟爽闓宏壯足以昭地靈章濬發稱聖母所為/篤念源本之意告成之日慈顔悦豫朕志用寜爰敕中)¶
(官守䕶仍各為文勒石垂諸永久以朕涼徳寜敢方古/帝王庶幾此地之無愧于華渚洽陽則有聖母之烈在)¶
(其垂裕將千萬年則景命亦千萬年朕與内外共祇承/之為紀其事並系之詩詩曰翼翼京邑漷水縈之璇源)¶
(逺濬載奠坤維尊靈長樂歡洽重闈緜緜景命百祿咸/宜睠兹湯沐啟瑞集禧周原膴膴寳殿攸基重門邃閣)¶
<pb:KR2k0036_WYG_110-26a>¶
(崇敞逶迤仁祠左拱靈宇右麗甍連棟接鳥革翬飛虹/祥式闡慈念載怡爰及薄海耀景咸熈聖母之徳綏此)¶
(蒸黎百千萬&KR1124;永永無隳時萬歴三/十六年戊申十月  明神宗實録)¶
　¶
　¶
　¶
　¶
　¶
　¶
<pb:KR2k0036_WYG_110-26b>¶
　¶
　¶
　¶
　¶
　¶
　¶
　¶
欽定日下舊聞考卷一百十¶
#+PROPERTY: JUAN 卷一百十舉正
<pb:KR2k0036_WYG_110-27a>¶
欽定日下舊聞考卷一百十舉正¶
　擔負原書擔訛作檐　糜費原書糜訛作麋今俱改¶
　(御馬監/太監條)¶
　右安門外原書右訛作左今改(泗河在漷/縣東條)¶
　毛貴原書毛訛作田今㨿元史改(棗林在縣/西北條)¶
　石橋五丈原書訛作五尺今據帝京景物畧改(出左/安門)¶
　(東南/條)¶
　¶
<pb:KR2k0036_WYG_110-27b>¶
　¶
　¶
　¶
　¶
　¶
　¶
　¶
欽定日下舊聞考卷一百十舉正¶
