# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:25.135262
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百十六
<pb:KR2k0036_WYG_116-1a>¶
欽定四庫全書¶
欽定曰下舊聞考卷一百十六¶
　　京畿(薊州三/)¶
原紫葢峯在盤山中央(盤山/志)¶
　　(臣/)等謹按紫葢峯居人又稱為中臺今為¶
行在外八景之一¶
増乾隆十二年¶
御製紫葢峯詩一峯居中臺圓峭離立單樹秀澤蔚¶
<pb:KR2k0036_WYG_116-1b>¶
如華葢諸峯駢羅若拱而伏於形勢為特尊鼇柱千秋¶
鎮太寧諸峯拱伏儼來庭疇人試問應難測華葢垣中¶
第㡬星¶
　　(臣/)等謹按紫葢峯¶
御製詩恭載首見之篇餘不備録¶
増古中盤在紫葢蓮花毘盧三峯之間相傳寳積住靜¶
處(盤山御定/    志)¶
　　(臣/)等謹按古中盤寺乾隆十四年奉¶
<pb:KR2k0036_WYG_116-2a>¶
勅重修四十年¶
賜名慧因寺寺内恭懸¶
聖祖仁皇帝御書額曰門外一峯殿前恭建¶
聖祖御製詩碑亭殿内額曰槃阿精舍聯曰階下泉聲¶
　　答松籟雲間樹色隱峯螺崖石上勒萬象迴薄四¶
　　字皆¶
皇上御書¶
増¶
<pb:KR2k0036_WYG_116-2b>¶
聖祖仁皇帝御製古中盤望蓮花峯詩　中盤遥望蓮¶
花峯日映山林氣色重老衲吟詩渾半偈翠輿臨發又¶
從容¶
增乾隆十二年¶
御製古中盤詩　塔院經行石磴紆灑然精舍出塵區¶
雲容自在舒還卷山色何妨有若無　只有天髙萬象¶
低登臨拾級一攀躋僧人白足石橋畔三笑還如過虎¶
谿　門外一峯積翠浮(寺中門外一峯扁/    聖祖御賜也)淙淙玉乳澗¶
<pb:KR2k0036_WYG_116-3a>¶
邊流常時怪底雲霞䕶四字摽名¶
聖蹟留　試搯山花佛鉢澆偷閒聊爾坐僧寮開牕慢¶
為山深慮山越深斯見越遥¶
増乾隆四十年¶
御製遊古中盤僧以寺無名乞額題之曰慧因寺詩以¶
誌事　徑入松門别一天(道傍古松挿㙷虬幹旁/出騎行其下宛若松門)千巖¶
萬壑靄春烟且教清蹕停牆外遂易輕輿進寺前古佛¶
無言惟黙坐山僧自謂不叅禪慧因允請為題額七字¶
<pb:KR2k0036_WYG_116-3b>¶
誌從乙未年　不識無名勝有名憐他屈膝一番誠慧¶
非定慧曾叅透因是何因可悟明須解了心應放下漫¶
誇題額以為榮東廂精舍試清憩憑牖聊抒暢攬情¶
　　(臣/)等謹按古中盤¶
御製詩謹繹有闗紀述者恭載卷内餘不備録¶
補青溝居盤山之中羣峯圍繞水滙于一逆流而西自¶
天成寺水口出山(四正山/居志)¶
增盤谷寺即青溝禪院康熙十年僧智朴建(盤山御定/    志)¶
<pb:KR2k0036_WYG_116-4a>¶
　　(臣/)等謹按盤谷寺在青溝舊名青溝禪院為¶
行在外八景之一康熙十七年¶
聖祖仁皇帝勅賜盤谷寺額殿前恭立¶
聖祖御製賜僧智朴詩並¶
皇上御製恭依元韻詩碑殿内額曰定力周圓聯曰一¶
　　聲清磬動耶靜萬疊浮雲假也真又聯曰虛忩不¶
　　礙疎還宻詰逕何妨靜以深皆¶
皇上御書¶
<pb:KR2k0036_WYG_116-4b>¶
增¶
聖祖仁皇帝御製甲申春謁¶
陵囘鑾路經盤山有僧智朴呈接駕詩即用原韻二首¶
　廿載常輕歩年華去莫從古松分逺近老衲自舂容¶
問及當時景猶疑隔嶺重山髙勞脚力來往遍雲峯¶
鈴鐸鳴山下田疇雨露恩經聲連靜舍法語閉柴門隱¶
跡安無意清思禮世尊春風來拂面依舊是乾坤¶
増乾隆七年¶
<pb:KR2k0036_WYG_116-5a>¶
御製盤谷寺恭依¶
皇祖聖祖仁皇帝原韻　時廵行夏令秋稔賴¶
天恩式閱田盤處言瞻法海門¶
璇題今尚焕釵脚古稱尊敬識¶
當年意豐碑鎮厚坤¶
増乾隆十二年¶
御製盤谷寺詩　盤谷居盤之中羣峯屏繞山泉潨下¶
滙流為一逆折而西又名青溝居人謂之上甘澗　繚¶
<pb:KR2k0036_WYG_116-5b>¶
谷一盤一曲精舍三間五間翠雨飛時林靜白雲開處¶
僧還暫遊宛探月窟到此可破天慳珍重韓愈李愿曾¶
否煙磴躋攀¶
　　(臣/)等謹按盤谷寺¶
御製詩謹繹有闗紀述者恭載卷内餘不備録¶
増¶
御製濟源盤谷考證　讀書所以明理修身制事也陶¶
淵明好讀書而不求甚解予以為在淵明則可在他人¶
<pb:KR2k0036_WYG_116-6a>¶
則不可彼其髙尚避世理有所不必明身有所不屑修¶
事有所不足制故可耳若予之讀書凡渉疑必求解其¶
疑而後已此或有合於韓昌黎解惑之説乎昌黎之送¶
李愿歸盤谷也其事本在濟源祗以盤山亦有盤谷而¶
太行山實為天下之脊西南發崑崙東北走遼海盤山¶
亦在太行之陽也故予向居田盤每假借用之而昌黎¶
詩中所云燕川方口又雅合田盤之境然無以證其實¶
終屬疑似且不知濟源之果有盤谷否也因命豫撫阿¶
<pb:KR2k0036_WYG_116-6b>¶
思哈親至其地訪焉至則若谷若寺若李愿之居若韓¶
愈之文之刻於石者一一詳繪以進於是憬然悟曰盤¶
谷實在濟源而不在田盤予向之假借用之者誤也豈¶
惟予誤蔣溥等之輯盤山志二三其説而末歸一是者¶
非不明於學則有所面從亦誤也夫古人事蹟亦何繫¶
於今時而有如適所云者則予不惟憬然悟而且惕然¶
懼矣予故曰陶淵明之不求甚解在彼則可在他人則¶
不可而在為人君者益不可因書其事命於濟源田盤¶
<pb:KR2k0036_WYG_116-7a>¶
磨崖兩泐之¶
増甘澗有三青溝前為上甘澗其下隔一小山東為東¶
甘澗西為西甘澗(盤山御定/    志)¶
　　(臣/)等謹按上甘澗在盤谷寺前東甘澗有觀音庵¶
　　康熙年間葺治乾隆十四年奉¶
勅重修西甘澗有淨土庵明時創建康熙年間重修¶
増乾隆十三年¶
御製東甘澗詩　常時空向詩中咏(題慎郡王盤山十/六景圖内雖有東)¶
<pb:KR2k0036_WYG_116-7b>¶
(甘澗詩而其實/未到今始遊云)今日初從畫裏遊正喜軒牕無俗韻更¶
當風物報髙秋　西甘澗接東甘澗薜荔蒙茸澗路幽¶
迴首天成白雲外鐘聲遙自翠微流¶
増又¶
御製西甘澗詩　此路乃初路探竒越得竒當秋坐精¶
室尋古得殘碑石底幽泉潄松梢宿霧披人心欣創見¶
我意也因遲¶
　　(臣/)等謹按東甘澗西甘澗¶
<pb:KR2k0036_WYG_116-8a>¶
御製詩恭載首見之篇餘不備録¶
増浮石舫在上甘澗東北峯頂狀如海船煙雨晦㝠時¶
望之浮浮欲動(盤山御定/    志)¶
　　(臣/)等謹按浮石舫為¶
行在外八景之一¶
増乾隆十二年¶
御製浮石舫詩　山中雲氣鬱勃瀰漫浩浩如雪海峯¶
巒出没其中如煙檣乗風上甘澗東北峯頂有石如艨¶
<pb:KR2k0036_WYG_116-8b>¶
艟萬斛當雲起時㡬欲駕飛濤淩溟渤矣　孤撑不繋¶
㡬千秋雲海波濤任拍浮學士小哉惟識畫將軍往者¶
漫稱樓武陵舍處今溪口靈鷲飛來古渡頭放眼縱看¶
天以外覆舟何異芥為舟¶
　　(臣/)等謹按浮石舫¶
御製詩恭載首見之篇餘不備録¶
原李靖舞劒臺石最堅不可鑿有唐李從簡來游數字¶
刻焉字徑五寸(帝京景/物畧)¶
<pb:KR2k0036_WYG_116-9a>¶
　　(臣/)等謹按舞劒臺為¶
行在外八景之一石上字今已泐臺東舊有李靖庵¶
聖祖仁皇帝賜額萬松寺並¶
頒御書樂天真三字于正殿乾隆十年奉¶
勅重修亦為¶
行在外八景之一殿檐恭懸¶
皇上御書額曰慈育萬物寺左有仙人橋右有槖佗石¶
増¶
<pb:KR2k0036_WYG_116-9b>¶
聖祖仁皇帝御製晩過李靖庵二首　兩崖石壁出秋¶
雲野草寒林有鹿羣古刹斜陽人寂寂香煙飄處雜紛¶
紜　蒼茫絶頂樹參差落日還營過竹籬念及凌煙留¶
姓字獨於古壁一題詩¶
増乾隆七年¶
御製題李靖舞劒臺詩　壯士今何在空餘舞劒臺名¶
隨流水去客共白雲來松韻雄風謖川明匣水開㡬多¶
評古意清咏久㣶徊¶
<pb:KR2k0036_WYG_116-10a>¶
増乾隆九年¶
御製萬松寺三首　磴道行行赴峯容面面殊來看後¶
凋色得領小年娛謖籟林端㵼蟠虬壁罅扶三間白板¶
閣萬里納徐無　上方棲碧&KR1828;松徑破煙登堪與僧為¶
侣何勞竹作朋濤聲將俗逺黛色得雲凝古蹟供詩料¶
苔碑尚可徵　木落見山容葱葱色獨濃有聲皆作鐵¶
無我不成松寫霧衣應濕盤陰草尚茸苾芻無半偈讓¶
爾占髙宗¶
<pb:KR2k0036_WYG_116-10b>¶
増乾隆十二年¶
御製萬松寺詩　山外石而中膚松生石罅或偃或欹¶
或横出或倒懸或屈曲夭矯或竦特直上負竒鬬異古¶
秀不可名狀昔人遊盤山謂山之勝松為最良信　蒼¶
翠復清臞仙山别一區誰知圓覺佛也愛老成儒以石¶
為胎古因風泛籟紆此間來亦屢興㑹㡬番殊¶
増又¶
御製舞劒臺詩　萬松寺西一徑陡絶縁藤上北岡為¶
<pb:KR2k0036_WYG_116-11a>¶
李靖庵庵西為舞劒臺石盤陀髙聳平敞足展襟抱¶
澗看玉色抽泉是霜鋒淬秋風騞然鳴想見英雄㮣¶
　　(臣/)等謹按萬松寺舞劒臺¶
御製諸詩謹繹有闗紀述者恭載卷内餘不備録¶
(増李靖舞劔歌凱陟崇岡兮望四圍闕/飛嗟嗟三單唱  歸    御定盤山志)　(閃闕兮斷虬/)¶
(補張弼舞劎臺送客詩逺舞劒臺前木紫飛蕭蕭涼思/欲侵衣天涯萬里孤鴻  且對黄花醉落暉  東海集)¶
原雙峯寺唐貞觀十八年建(盤山/志)¶
　　(臣/)等謹按雙峯寺在雙峯下舊名重巒禪院相傳¶
<pb:KR2k0036_WYG_116-11b>¶
　　唐貞觀中尉遲敬德監造乾隆十九年奉¶
勅重修正殿恭懸¶
皇上御書額曰勝功德林聨曰萬壑泉聲廣長傳妙諦¶
　　千峯雲影空有現真如¶
増乾隆二十年¶
御製雙峯寺詩　層椒覔路敂禪闗仄徑流泉度㡬灣¶
㡬暇聊因閒䇿馬春陰端是稱遊山平陵傑閣真宜眺¶
背峙嶤峯杳莫攀好景山靈藏不得何人竒句破天慳¶
<pb:KR2k0036_WYG_116-12a>¶
　　(臣/)等謹按雙峯寺¶
御製詩恭載首見之篇餘不備録¶
(原王嘉謨盤山雙峯寺詩其逺眺翠微近雲水澹清姿/石華浮半空飛泉激流澌  陽饒怪石小大紛參差萬)¶
(嶺鬱相錯孤雲停不移中峯搆翠龕一一能仁祠山僧/衣蘿薜雜以松蘚皮導我磨蒼崖覽古生遐思  薊邱)¶
(集/)¶
原青楊峪在法藏寺南上有青峯寺(盤山/志)¶
　　(臣/)等謹按青峯寺¶
聖祖仁皇帝賜額乾隆十九年奉¶
<pb:KR2k0036_WYG_116-12b>¶
勅重修寺内恭懸¶
皇上御書額曰耆闍分秀聯曰鎮留嵐氣閒庭貯時落¶
　　鐘聲下界聞¶
増乾隆二十年¶
御製青峯寺六韻　初地今初到青峯最上峯千秋金¶
相好一朶翠芙蓉松籟風中靜莎茵雨後濃福田非所¶
慕(是寺新/為修葺)淨業偶相從境似琉璃界僧忘洞濟宗詩成¶
跋馬去雲外聽鳴鐘¶
<pb:KR2k0036_WYG_116-13a>¶
　　(臣/)等謹按青峯寺¶
御製詩恭載首見之篇餘不備録¶
(増無名氏青峯庵題壁詩黛隂隂泉脉出僧房煮茗松/烟隔舍香自對雙峯看宿  石橋槲紫午風涼  偶因)¶
(休沐乞身閒除目鄉書更不闗試問使君新/事業日遊一寺徧盤山    御定盤山志)¶
原挂月峯在舍利塔之西又西為茶子菴又西為法藏¶
寺其南有松蓬譚禪石(盤山/志)¶
　　(臣/)等謹按挂月峯為山之最髙處定光佛墖在其¶
　　巔法藏寺舊名茶子菴非兩寺也乾隆十九年奉¶
<pb:KR2k0036_WYG_116-13b>¶
勅重修寺内恭懸¶
皇上御書額曰法雲常住聯曰山容經雨鬟初沐松吹¶
　　因風籟益清談禪石在古中盤南古松棚下上刻¶
　　談禪石三字距法藏寺甚逺今寺前有石上刻法¶
　　船石三字原書所載殆法船石之譌也寺内有盤¶
　　龍松¶
増乾隆二十年¶
御製法藏寺詩　雙峯法藏近尺咫石棧縈紆能令逺¶
<pb:KR2k0036_WYG_116-14a>¶
一帯禪林欲畢遊雲扉蘿徑窮委宛草亭靜對盤龍松¶
太古色滿清聽滿圖其大概歸細吟坐乆恐防行漏晩¶
増又¶
御製盤龍松歌　何處無松盤山之松天下松之宗盤¶
山何處無松法藏之松盤山羣松之祖龍十餘年來將¶
謂田盤大畧吾遍考孰知盤龍之名今日吾方曉乃知¶
理境本無窮誰能一一研精討昨夜不曾夢非熊胡然¶
而遇渭濵老盤之龍之而鱗甲挐雲空傳神如遇陳所¶
<pb:KR2k0036_WYG_116-14b>¶
翁龍之盤偃蹇夭矯蟠空山設色不須楊契丹偓佺曾¶
此食其子香聞應遍一百里(述異記云千年/之松香聞十里)田疇不賣¶
盧龍塞其時佳蔭之下常徙倚是松真龍非龍不盤宇¶
宙萬刼雲翠濤寒¶
　　(臣/)等謹按法藏寺盤龍松¶
御製諸詩俱恭載首見之篇餘不備録¶
(原王嘉謨盤山法藏寺詩峯折坂殿懸崖悠然縱鞍韅/緜緜谷口雲飄墮白如練  巒忽相冒竒石還驚眩大)¶
(者數十尋小或等冠弁峯巔有紺宇厯厯皆可見永懐/僧棲樂倍覺塵情倦稀逢采芝侣獨立㡬囘盼  薊邱)¶
<pb:KR2k0036_WYG_116-15a>¶
(集/)¶
原盤山之巔有雲罩寺相傳為寳積禪師卓錫地一名¶
降龍菴東嶺有舍利塔中藏戒珠十六顆佛牙一具遼¶
太康中釋惠源明成化中釋本源嘉靖中釋圓成萬厯¶
中釋真開以次營葺並有碑記又有彌勒殿黄龍殿每¶
歳除有神燈之異(盤山/志)¶
　　(臣/)等謹按雲罩寺為¶
行在外八景之一東上即定光佛舍利塔在挂月峯上¶
<pb:KR2k0036_WYG_116-15b>¶
　　乾隆七年奉¶
勅重修刑部尚書臣張照撰記寺内恭懸¶
聖祖仁皇帝御書額曰盤山秀峯又額曰雲峯法界¶
皇上御書額曰金界常明又額曰住智慧山聯曰青山¶
　　白雲常自在禪悦法喜悟無生彌勒殿在殿前黄¶
　　龍殿詳本條下遼明時碑無考¶
増乾隆七年¶
御製雲罩寺作　應接真無暇山川果有靈谷煙披亂¶
<pb:KR2k0036_WYG_116-16a>¶
絮瀑水瀉懸屏錦片千章紫蓮花萬朶青徐無最髙處¶
極目偶延停¶
増乾隆九年¶
御製登雲罩寺定光塔詩　視下曾無地言髙只有天¶
常時雲外影今日塔前禪歩歩煙霞路行行般若船問¶
誰經到此尚有俗塵蠲¶
増乾隆十二年¶
御製雲罩寺詩　挂月峯巔浮圖矗峙天際曰舍利塔¶
<pb:KR2k0036_WYG_116-16b>¶
寺居其側雲滃然若擁若覆自下觀之或見雲不見寺¶
而寺中或不復見山云　山雲罩寺寺生雲形色誰能¶
與判分恰似拈花便微笑説無説處不聞聞¶
　　(臣/)等謹按雲罩寺¶
御製詩謹繹有闗紀述者恭載卷内餘不備録¶
(補明王道正重修雲單寺碑畧矣盤龍山峯巒之竒甲/于京東山巔有雲罩寺其來乆  有塔曰舍利寳積禪)¶
(師卓錫地也皇帝承聖母慈聖宣文明肅貞夀太后慈/命印施藏經特命乾淸宫常侍尚膳監太監吕公誠葺)¶
(治之不日告成殿廡竂室井井改觀記畧/增張照重修盤山雲罩寺舍利塔碑)　(盤山&KR1456;雲/)¶
<pb:KR2k0036_WYG_116-17a>¶
(罩寺唐釋道宗禪棲之所也記云茶毘得舍利數十塔/於寺之東南隅葢靈蹟至今存乾隆七年)¶
(皇上恭謁還至山淢騎從徽雉葆穿松縁泉躋於峯巔/山陵禮成)¶
(謂此寺殊勝新其棟宇大都因寺之舊而少整餙之舍/命葺其垣墉)¶
(利塔已就圮因重加甃石衛䕶神物標靈兹山俾承千/古既成庀工之臣礱石請記)¶
(皇上以命臣照臣惟佛道窮三際亘十方人不能遊乎/方之外而膠其誠情封以自蔽乃疑為荒唐謬悠否則)¶
(惕于禍福絶其靈竒是皆不可以為智也儒生斷㫁謂/舍利為無有此非珠非玉流光晶瑩入火不滅者現在)¶
(目前安得曰無有也耶若謂紫奉之可獲福利則又感/也山有玉水有珠人之百骸皆地之屬其有舍利何足)¶
(多異夫知舍利與珠玉同𩔖則不特焚頂膜拜之徒之/為愚而韓愈欲投諸水火者亦為少所見多所怪矣夫)¶
<pb:KR2k0036_WYG_116-17b>¶
(良珠美玉雖聖人亦必輕匿而藏之然則今日之為釋/道宗舍利起塔者後世亦可無感也臣照既因扈)¶
(蹕得覽山川諸竒兹復䝉記之/恩命勒貞石謹序其事而)¶
(原僧掩室聞□積頌午山舎無塵分外清石榴花發透/簾明槐陰滿地日車  夢覺流鶯時一聲  指月録)¶
(原僧愚谷困頌何依依楊栁欲藏鴉社後東風捲/落花理䇿邀朋  處好山南山北看桑麻  同丄)¶
原盤山異蹟有除夜佛燈燈出通州孤山塔上分為數¶
千百逺遶盤山諸寺至定光佛塔而止或曰塔中舍利¶
光也(燕山/紀㳺)¶
(増僧智朴佛燈紀異南按宇内名勝僉有佛燈如五臺/九華峩&KR1310;普陀匡盛  嶽百花山人常言之即盤山之)¶
<pb:KR2k0036_WYG_116-18a>¶
(燈人亦常見之丙辰春二月張灣居民洪應廣及二客/僧夜話見燈現於山西南樹杪狀如蓮花大如車輪燄)¶
(色披敷下有練光數丈摇曵而西己未八月夜將半朴/出戸甫啓簾見燈大如屋起澗中紅光燄燄照衣裙作)¶
(赭色召諸禪侣共相瞻望壬戌二月見燈二現于屋角/東南大小各一去人僅丈許若可攀攬久之而没乙丑)¶
(六月廿九日晩課畢見燈現于正南方初如斗忽大如/山如煙如雲倐起倐堕遍山南面作雨後霞色其光中)¶
(隱隱有大悲菩薩千手相光外重光束射莫可名狀禪/者瞻禮歎未曾有戊辰四月夜厲風作王子千比部見)¶
(紅光團團如車輪横空而過要知佛燈之異不止除夜/時時有之即厲風暴雨隆寒溽暑之夕亦嘗有之但人)¶
(酣眠長夜苦不自覺/耳    御定盤山志)¶
原黄龍祖師殿在盤山絶頂殿六角以象天圓地方每¶
<pb:KR2k0036_WYG_116-18b>¶
方各濶一丈通髙二丈九尺層檐複栱皆以甎為之建¶
于正統十四年至成化間鑄鐘一重二千斤覆以樓(盤山/志)¶
　　(臣/)等謹按黄龍祖師殿久圮鐘及樓俱無考¶
(原謝榛登盤山絶頂謁黄龍祠作裏薊北來遊第一山/上連七十二禪關人行巨壑泉聲  馬度層崖雲氣間)¶
(石徑蕭蕭松吹冷萬折千迴臨絶頂鐘聲時傳下界遥/鳥飛不到諸天逈無勞漢使泛槎心揮手銀河能㡬尋)¶
(厯厯邊威紛蟻垤明明滄海一牛涔老僧笑指烟霞外/此意沉冥誰與會風生平地本無因雲㸃太清猶是礙)¶
(弔占踟蹰空石堂黄龍西去杳茫茫珠林不見菩提影/寳塔長含舍利光壁塵拂去獨留賦下嶺回看述曉霧)¶
(放浪人間那復來月明夢/繞盤山路  四溟山人集)¶
<pb:KR2k0036_WYG_116-19a>¶
原金山寺唐光啟二年七月建有石碣存稱薊州大夫¶
張公修造此字又有國子祭酒張峒題詩勒石薊州大¶
夫峒之仲孫也(盤山/志)¶
　　(臣/)等謹按金山寺一名四門塔在雲罩寺北三里¶
　　許石碣無考¶
増乾隆十年¶
御製題田盤山色圖金山寺詩　造物無盡藏環中有¶
獨得偶爾寄林泉誰云娛翰墨心與空宇閒身在孤松¶
<pb:KR2k0036_WYG_116-19b>¶
側維摩明示予萬古田盤色¶
　　(臣/)等謹按金山寺¶
御製詩恭載首見之篇餘不備録¶
増上方寺唐太和二年戊申道宗大師結茅於此道宗¶
遺行碑現存寺東南陽(盤山御定/    志)¶
(原唐釋知宗盤山上方道宗大師遺行碑師師諱道宗/俗姓田唐千牛将軍賔庭之後元和九年  年弱冠于)¶
(燕庭金閣寺受戒禮志敬寺如琳為師後至永泰大師/所與師契合謂師曰薊門舊里田盤靈山可搆淨居師)¶
(䝉指教驚喜難名太和二年屇盤山峯頂多逢獸跡莫/面人踪境類虎谿地蟠龍腹師止棲處所如在四禪栢)¶
<pb:KR2k0036_WYG_116-20a>¶
(茶半觔稻米糓斗二年所食一半猶存皎月銀河借為/燈燭松風石溜指作笙簧息煩熖于塵塗瑩戒指于巖)¶
(岫曾遊絶岳墜地無傷山現蓮花龍降香水猛虎每蹲/于坐側巨蛇長繞于堦前一上雲嶺兩更歳華偶因樵)¶
(采之夫始見住持之跡初𫝊鄉里漸逹州邦千里風聞/四衆雲集方伯太尉相國淸河張公仲武遙瞻道德渴)¶
(想音徽專飛簡章特有招辟師以松蘿誓節雲水堅懐/三十九年不下棲隱侍中淸河張公允伸大闌釋風逺)¶
(欽道行頻馳清奉累降尺書命建豐碑以崇盛德於是/沙門知宗撰文節度判官梁知至書石咸通七年暮春)¶
(之月師化縁時畢説偈整衣悄然靈脱至咸通九年茶/毘于靈壇獲舍利數千塔于寺之東南隅  薊州志)¶
　　(臣/)等謹按上方寺在嶣嶤峯東朱彛尊原書載唐¶
　　僧道宗遺行碑於感化寺條下因感化寺亦名上¶
<pb:KR2k0036_WYG_116-20b>¶
　　方感化寺且同為道宗曽住持處而譌合為一也¶
　　金碑雖無存據智朴盤山誌則碑當在上方寺中¶
　　謹移正於此寺於乾隆十七年奉¶
勅重修正殿恭懸¶
皇上御書額曰雲濤花雨聯曰石潤蒼苔皆佛性松搖¶
　　暗籟有禪機¶
増乾隆十七年¶
御製上方寺詩　雲罩威紆石路盤上方始到愜清歡¶
<pb:KR2k0036_WYG_116-21a>¶
一龕古佛鐘魚寂半榻天風衣袂寒竒句不期當境得¶
好山常似逆人看苾芻六度知初品道左殷勤冀悉檀¶
(梵典施舍云悉檀般若/六度中為第一品也)¶
　　(臣/)等謹按上方寺¶
御製詩恭載首見之篇餘不備録¶
(増馮有經上方山詩勒層巒沓嶂擁林邱老檜長楸夾/道稠苔䕶斷文留古  雲移叠石架危樓連方垣碣天)¶
(光霽極目幽并雁影浮七十菴中當落/日鐘聲齊發萬山秋  圖書集成)¶
原盤山之石皆鋭下而豐上故多飛動崖前有懸空石¶
<pb:KR2k0036_WYG_116-21b>¶
石粘空而立青削到地(長安/客話)¶
　　(臣/)等謹按懸空石在上方寺西¶
増東竺菴在松樹峪舊名彌陀菴(盤山御定/    志)¶
　　(臣/)等謹按東竺菴乾隆十年奉¶
勅重修正殿恭懸¶
皇上御書額曰大泥洹光聯曰請問庭前栢樹子莫瞞¶
　　扇上犀牛兒¶
增乾隆十二年¶
<pb:KR2k0036_WYG_116-22a>¶
御製東竺菴詩　䇿騎循羊腸盤紆厯嶣嶤卻望挂月¶
峯聳入雲端遙陽阿泉已壯陰崖雪未消精舍枕林楚¶
蔽虧古木喬逺聞疎鐘聲下見旛影飄攬結既云富僕¶
御亦已勞此間泉石佳小憩山僧寮海棠開笑靨杏花¶
剪絳綃未見天女散得毋谷神要問其意云何報我今¶
花朝¶
　　(臣/)等謹按東竺菴¶
御製詩恭載首見之篇餘不備録¶
<pb:KR2k0036_WYG_116-22b>¶
増淨業菴萬厯中蔡來峯建崇禎中無暗律師重修¶
(盤山御定/    志)¶
　　(臣/)等謹按淨業菴康熙四十三年¶
聖祖仁皇帝御題為雲淨寺乾隆十五年奉¶
勅重修寺内恭懸¶
皇上御書聨曰六檀非所論萬景得教全又聯曰淨業¶
　　真稱白好山不改青¶
増乾隆十三年¶
<pb:KR2k0036_WYG_116-23a>¶
御製雲淨寺詩　精藍東竺東峭蒨倚青葱妙契得初¶
到徐觀迥不同開窻延爽籟俯檻眄秋空尋勝勝無盡¶
生涯那有窮¶
　　(臣/)等謹按雲淨寺¶
御製詩恭載首見之篇餘不備録¶
原九華峯最麗寺曰千像天門開兩巖相揖崖懸壑絶¶
必縋而後可登(燕山/紀遊)¶
　　(臣/)等謹按九華峯一名東臺一名削玉峯¶
<pb:KR2k0036_WYG_116-23b>¶
聖祖御製詩有中盤遙望蓮花峯之句因定名蓮花峯¶
　　千像寺即祐唐寺今名千相寺為¶
行在外八景之一乾隆十年奉¶
勅重修正殿恭懸¶
皇上御書額曰雨花福地天門開在白猿洞上摩厓三¶
　　字明北海劉應節書¶
原祐唐寺遼乾亨二年寺僧希悟重修於谿谷澗石上¶
刻千佛像一名千像寺有統和五年碑知薊州軍事判¶
<pb:KR2k0036_WYG_116-24a>¶
官文林郎試秘書省校書郎李仲宣撰文沙門德麟書¶
(盤山/志)¶
　　(臣/)等謹按遼李仲宣碑尚存惟字多剥蝕¶
増乾隆十二年¶
御製千相寺詩　祐唐寺建自開元相傳有尊者挈杖¶
逺至下有澄泉見千僧洗鉢因刻千像谿谷間東坡詩¶
溪聲便是廣長舌山色豈非清淨身刻像大是鈍置¶
何來龍像侣説法禮山神即景欣幽托隨縁悟靜因門¶
<pb:KR2k0036_WYG_116-24b>¶
迎松落落路轉石磷磷千相即非相誰容辨假真¶
増乾隆十年¶
御製如來影詩　盤山千相寺石上有如來影像詩以¶
詠之　如來無物不如來無物不如本無物豈於石上¶
獨留跡得毋此石非真佛無物非佛石豈獨非亘刼色¶
相不長苔衣君不見古德跏趺背佛殿自謂能參言語¶
斷此事瞞人那易瞞識者&KR0339;為擔板漢¶
　　(臣/)等謹按千相寺如來影¶
<pb:KR2k0036_WYG_116-25a>¶
御製詩恭載首見之篇餘不備録¶
(補遼李仲宣祐唐寺講堂碑畧至盤山舊有五寺祐唐/其一自昔相傳有尊者挈杖逺  求植足之所僧室東)¶
(北隅巖下有澄泉恍惚之間見千僧洗鉢瞬息而冺因/兹搆精舍厥後於谿谷澗石之面刻千佛之像以顯殊)¶
(勝焉霨薊州志寺詩/增李  遊千佛)　(俯臨絶谷仰㠝岏木杪行來路/)¶
(幾盤亂石縱横疑虎伏怪松詰曲學龍蟠飛梁澗溜泠/泠雨重閣天風烈烈寒却恐山靈嫌俗客忍抛嵐翠事)¶
(征鞍宏李坦圉集開詩/增袁  道遊天門)　(發足自髻石灣環可四里/)　(一/)¶
(步一驚魂路荒不容跐黏背行刀脊下視深無底狂崿/搆虚空癡石綴瘢瘠其沙生以墳其骨汗而泚其草油)¶
(以絲其樹糟而圮忽然磽确巖忽然奔騰水忽而没九/天忽而九淵起健夫引長繩半日一移趾四肢互相用)¶
<pb:KR2k0036_WYG_116-25b>¶
(臂行三以視或如鴨折身或如丁旋尾或如鷇出□或/如蟹引跪又如研古繪蟲蠧食絲理又如讀殷盤聱牙)¶
(飣奥詭當其快心意虚空躍䋲伎少焉筋力疲蚊虻撼/犀兕鬚髪生煙嵐肌膚碎荆杞百苦到天門相對惟口)¶
(哆雙壁削青銅飛鳥不能止一匣銜古光方空如水洗/隂陽工刻轢霜雪恣摩砥萬古貯雲霞石紋繡青紫敗)¶
(桐蛇腹叚古鈕蠐螬蠡詰曲史籕畫斑駁硃砂蘂僧言/三十年兹石未沾履往時戚将軍架空一遊此長老傳)¶
(白猿今來猿亦死是時七月初寒肌生粟子引指人人/危囘家面面思歸來問僮僕髭鬚白餘㡬破網取珊瑚)¶
(拚命競竒傀/  袁中郎集)¶
原千像寺唐開元間寺也寺後半里一石縱二丈廣丈¶
有五尺一人推之則動衆人推之則不動(帝京景/物畧)¶
<pb:KR2k0036_WYG_116-26a>¶
　　(臣/)等謹按摇動石在千相寺北撼之輒動帝京景¶
　　物畧謂衆人推則不動盖傳聞之訛¶
原瑞雲菴始建歳月莫考金大安中重修西有朝陽洞¶
歸雲洞(盤山/志)¶
　　(臣/)等謹按瑞雲菴向在千相寺西今移建於山麓¶
増報恩寺在千相寺東明正統四年戊午重修萬厯四¶
十五年丁巳尼宏存再葺(盤山御定/    志)¶
(補米萬鍾重修塔院莊報恩寺碑巖城西北二十里盤/山之麓塔院莊有報恩寺東枕泃  西通于像北控西)¶
<pb:KR2k0036_WYG_116-26b>¶
(方菴號稱古刹不知其創自何年也正統四年修治萬/厯八年再新迄今三十年殿宇漸頺尼僧宏存募金百)¶
(兩補葺之/  勺園集)¶
　　(臣/)等謹按報恩寺尚存米萬鍾碑今已&KR1575;¶
原白巖寺建自唐貞觀中至遼天顯十一年復建金大¶
定中重修有元僧恒志碑記又有慶夀提㸃裕公塔銘¶
(盤山/志)¶
　　(臣/)等謹按白巖寺在盤山東盡處元時碑記墖銘¶
　　俱無考¶
<pb:KR2k0036_WYG_116-27a>¶
原純慧大師嬰足疾乃遯跡盤山敷課大白傘葢每宴¶
坐誦持常有山神部從敬侍尋克痊復遂於重熙八年¶
召赴闕(奉福寺/石幢記)¶
　　(臣/)等謹按遼僧真延奉福寺石幢記載純慧大師¶
　　名非獨字貞照遯跡盤山敷課大白傘葢考藏經¶
　　有大白傘葢之名原書於字葢大字之訛¶
原遼㑹同二年二月獵於盤山統和七年十二月獵於¶
薊州之南甸釣魚於曲水濼八年三月幸盤山諸寺獵¶
<pb:KR2k0036_WYG_116-27b>¶
西括折山(遼/史)¶
　　(臣/)等謹按遼太宗紀㑹同二年無獵盤山事聖宗¶
　　紀統和七年十二月釣魚於沉子濼獵於好草嶺¶
　　八年三月亦無幸盤山事彛尊所引未稔何據今¶
　　附辨於此¶
　　又按曲水濼在州南西括折山無考¶
原金大定二十六年八月甲午秋獵九月庚子次薊州¶
辛丑幸仙洞寺壬寅幸香林淨名二寺九月甲辰朔幸¶
<pb:KR2k0036_WYG_116-28a>¶
盤山上方寺因徧厯中盤天香感化諸寺(金/史)¶
　　(臣/)等謹按仙洞寺無考淨名寺即靜安寺見報安¶
　　寺條下¶
原報國寺元大德中重修寺前有黒龍池東有燕子石¶
(盤山/志)¶
　　(臣/)等謹按報國寺無考黒龍池燕子石尚存¶
原龍泉寺在盤山西去平谷縣三十里元至正四年建¶
今稱暗峪寺(平谷/縣志)　(此條原在平谷/縣卷内今移改)¶
<pb:KR2k0036_WYG_116-28b>¶
増龍泉寺一名暗峪寺元至正中僧順結茅明成化六¶
年僧悟興開建正德五年重修殿前古樹皆千年物¶
(御定盤/山志)¶
(補明張維新龍泉寺修造碑兩盤龍為畿東大山蜿蜒/以西又十里為暗峪峪間夾  崖有泉如練自東北折)¶
(每春夏雲𤑔英騰上頃刻徧山下視平谷茫如大海人/日曰龍泉泉之北巉巖壁立空翠撲人左右諸峯皆相)¶
(顧拱揖黄精赤茯雜植其間元至正中僧順公結菴其/處入國朝百有餘年日漸樓芥成化己丑營州中屯衞)¶
(指揮使景潭出金興復草創而已僧悟興始建如來大/殿於中左為伽藍右為祖師右東為居僧之所簴鐘枹)¶
(鼓以棲以亭湢浴堂厨各有次第偉然一大叢林矣興/之徒曰本寛本源源之徒曰真讓能承師志作大士殿)¶
<pb:KR2k0036_WYG_116-29a>¶
(於主山之湄建浮圓於案山之龍/泉寺遂甲薊州域内  薊州志)¶
原香水寺唐建有頭陀大師靈墖實行碑金正隆六年¶
中都寳塔寺沙門知心撰善進書文曰師諱行及海東¶
新羅常興人覽兹香水偶然挂錫創石頭菴山精自竄¶
拓靈源脈巖虎他之於廣明元年仲夏無疾而終門人¶
惠超等塑以真像塔而藏之其後塔龕盡阤恒淨等視¶
之不忍重修巨塔表焉(盤山/志)¶
　　(臣/)等謹按香水寺在盤山西南二十餘里康熙年¶
<pb:KR2k0036_WYG_116-29b>¶
　　間僧徳心重修寺後有香泉故名金時塔碑無存¶
　¶
　¶
　¶
　¶
　¶
　¶
欽定日下舊聞考卷一百十六¶
#+PROPERTY: JUAN 卷一百十六舉正
<pb:KR2k0036_WYG_116-30a>¶
欽定日下舊聞考卷一百十六舉正¶
　大白傘盖乃藏經之名原書大訛作於今改(純慧大/師條)¶
　¶
　¶
　¶
　¶
　¶
　¶
<pb:KR2k0036_WYG_116-30b>¶
　¶
　¶
　¶
　¶
　¶
　¶
　¶
欽定日下舊聞考卷一百十六舉正¶
