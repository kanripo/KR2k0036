# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:25.294227
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百二十四
<pb:KR2k0036_WYG_124-1a>¶
欽定四庫全書¶
欽定日下舊聞考卷一百二十四¶
　　京畿(固安縣/)¶
原固安縣在府西南一百二十里(明一/統志)¶
　　(臣/)等謹按固安縣明屬順天府¶
本朝因之¶
増固安縣東西距五十五里南北距一百十里東至永¶
清縣界二十五里西至涿州界三十里南至保定府雄¶
<pb:KR2k0036_WYG_124-1b>¶
縣界九十二里北至宛平縣界十八里東南至霸州界¶
五十五里西南至保定府新城縣界七十里東北至宛¶
平縣治一百十里西北至良鄉縣治七十里(一大清/  統志)¶
原固安本漢方成縣屬廣陽國後漢屬涿州郡改成為¶
城(清類天文/分野之書)¶
原晉屬幽州范陽國元魏屬范陽郡北齊省焉(同/上)¶
原隋開皇九年自今易州淶水縣移固安縣于漢方城¶
縣地取漢故安縣為名其漢故安縣故城自在易州易¶
<pb:KR2k0036_WYG_124-2a>¶
縣東南七百步(續通/典)¶
原漢故安縣即今易州隋開皇中始改置于故方城縣¶
界乃改為固(舊唐/書)¶
増隋開皇六年改置固安縣屬幽州大業初屬涿郡(大/)¶
(清一/統志)¶
原唐武徳四年屬北義州移治歸義縣章信堡城貞觀¶
元年省州以縣屬幽州(清類天文/分野之書)¶
　　(臣/)等謹按章信堡今無考¶
<pb:KR2k0036_WYG_124-2b>¶
原大厯四年改屬涿州(方輿/紀要)¶
原遼金仍屬涿州金割以遺宋宋名涿水郡威徳軍節¶
度縣𨽻焉未幾金取之仍為涿屬邑元割屬霸州又改¶
屬大興府中統四年升為固安州屬大都路洪武二年¶
降為縣(清類天文/分野之書)¶
(補王惲固安道中作尚十月燕南道提封入按巡清霜/嚴比雪枯樹老于人  逺經綸妙須勞撫字頻前林烏)¶
(鵲盛喧集戀餘/春  秋澗集)¶
原縣治初無城郭正徳辛未羣盗起山東轉掠河北縣¶
<pb:KR2k0036_WYG_124-3a>¶
常被戕民始知懼知縣事西安王宇始創土城周方五¶
里餘崇二丈三尺為門四東曰寧逺西曰豐樂南曰迎¶
薫北曰拱極上各建層樓三楹嘉靖二十九年壽光蘇¶
繼來知縣事改甃以磚四十四年知縣事河南何永慶¶
增土加甓因舊制而重修之城壕則嘉靖中知縣事安¶
陽李玞所鑿而何永慶重濬焉(固安/縣志)¶
　　(臣/)等謹按縣志明崇禎四年知縣事秦士竒濬四¶
　　門濠設橋築堤修砌城垜後漸傾圮¶
<pb:KR2k0036_WYG_124-3b>¶
本朝乾隆十五年奉¶
㫖興修改砌磚門四¶
(増明顧清創建固安縣城池記縣都城南二百十里有/邑曰固安本漢廣陽國之方城  至隋易今吕厯唐宋)¶
(金元常為州邑入國朝又百五十年而城池之守未備/承平恬熙上下循習若以為當然者正徳辛未盗起山)¶
(東轉掠河朔邑嘗被戕民始知懼上亦以廷臣議詔増/築郡縣之無城郭者而固安猶未有以應命也乃乙亥)¶
(六月御史盧君按厯其地慨然念之召知縣王君宇圖/所以為興築計宇曰此令之責也敢不供命以告民民)¶
(曰此使君生我也敢不盡力於是為之規其方位劑其/土物籌其工費以條約上王君轉于盧君復言于朝得)¶
(霸州及永清等縣各以其衆來助羣心歡趨一唱百和/起是嵗七月至明年四月而城成先辟其四門而為樓)¶
<pb:KR2k0036_WYG_124-4a>¶
(于其南北曰迎薰曰拱極東曰寧逺西曰豐樂城周方/三里二百六十有九步高二十有三尺其上為女牆牆)¶
(四隅鑿池圍城深廣各若干尺總役夫三千五十人食/米二千三十有五石用木以根計者三千七百九十餘)¶
(灰鐡洎石炭以斤計者十五萬七千三百六十二費公/帑銀七萬有餘兩米則民間義助别無所擾民居當城)¶
(表者遷之林木之蔓翳者啟之而以其傍之隙地馬厰/中為通衢而以其地益遷者徙豫備倉于城中而給民)¶
(以其故址如其數當遷者皆優於資給民忘勞焉於是/邑之紳士均顧而言曰天下之事惟有備則無患故重)¶
(闗撃柝必資於豫不知者恒悠忽輙易生患患至而為/備則又苦於無及人情喜逸而惡勞而自私者幸其事)¶
(之不在已固安之為縣閲年多矣而防畛之闕畧如此/非不知與自私者之有以誤之歟懲其誤而為之備舎)¶
(我逸而親彼勞不私其一身而為來者無窮之慮御史/君之志大矣而以身任責不避嫌怨成一方保障於數)¶
<pb:KR2k0036_WYG_124-4b>¶
(月之間使此邦之民子子孫孫得安枕而卧者皆王君/之功也而何可忘之乃相與具書京師請記其事刻之)¶
(石以告來者御史名雍字師朗蘇郡人正徳辛未進士/詳慎而敏遇事優為不動聲色城其一事也王君字徳)¶
(周闗西鄉貢士清勤奉職在蜀之仁壽已有聲城成遂/入判順天府其可稱述不止此縣丞劉濬張經主簿王)¶
(慶典史張綸等賛襄左右與有勞焉法皆得聫書速予/記者嗣令孫君璁皆有足嘉者嗚呼尚相與勉之以無)¶
(廢前人之功哉明正徳十五年六月立弔固安縣志橋/增曹夢麟創建四門弔橋記  邑舊無  橋今之弔)¶
(作於秦明府蒞任之三月也時為庚午初夏公繕城製/器之餘周城浚池深二丈許剏四弔橋夫池舊有之而)¶
(今為天塹橋舊無之而今為天險其版之堅可以通車/馬也其機之括可以任去存也横雲數柱遊者可憑而)¶
(題也規制一開繼者可循而葺也明府負重之資應變/之器胥其是矣余承鄉先生言為弔橋記記弔橋所以)¶
<pb:KR2k0036_WYG_124-5a>¶
(記明府也乃援而歌曰横木平平險以設思神君既去/有橋傑思西望太行榆水環思山河長乆惠曷竭思)¶
(同/上)¶
原縣治在城西北隅其左為儒學學宫東偏有尊經閣¶
金䕶國仁王寺佛閣也有飛騎尉兼管常平倉李成彦¶
碑記正徳丙寅知縣事太康劉湜并入于學宫(同/上)¶
　　(臣/)等謹按縣治及儒學學宫明洪武三年建金李¶
　　成彦碑今不可考¶
(増明楊維聰尊經閣詩濁阿閣三重書百篇青衿白首/此鑚研兩河檻外清兼  阡陌宫前㫁復連北闕晴雲)¶
<pb:KR2k0036_WYG_124-5b>¶
(常五色西山瑞靄亘千年歸儒逃墨思/曩迹入室升堂俟後賢  固安縣志)¶
原濩澱水上承䕶陂於臨鄉縣故城西東南逕臨鄉南¶
漢封廣陽王子須為侯國地理記曰方城南十里有臨¶
鄉城故縣也(水經/注)¶
原福禄水出西山東南逕廣陽縣故城南東入廣陽水¶
亂流東南至陽鄉縣右注聖水聖水又東南至陽鄉城¶
西不逕其北矣縣故涿之陽亭也地理風俗志曰涿縣¶
東五十里有陽鄉亭後分為縣王莽時更名章武即長¶
<pb:KR2k0036_WYG_124-6a>¶
鄉縣也按太康地記涿有長鄉而無陽鄉(同/上)¶
　　(臣/)等謹按縣志福禄河聖水桃水東來合之今涸¶
原桑乾河自良鄉縣流注縣界又東南流入東安縣境¶
合于巨馬河(方輿/紀要)¶
原桑乾河在縣西二十里至燕丹口分而為二其一至¶
通州入白溝河其一逕小直沽入于海(名勝/志)¶
原永樂二年十月修順天府固安縣渾河决岸七年六¶
月固安縣渾河决賀家口傷禾稼命工部亟遣官修築¶
<pb:KR2k0036_WYG_124-6b>¶
十五年閏五月修固安縣孫家口堤岸(明成祖/實錄)¶
原正統八年六月渾河水溢决固安縣賈家口張家口¶
等堤詔隣近州縣協力修築十一年六月渾河水泛賈¶
家里張家口堤决命有司修築之(明英宗/實錄)¶
原正徳中渾河堤决禾黍悉為巨浸嘉靖初徙流縣北¶
十里入永清縣界(方輿/紀要)¶
増桑乾河明萬厯中徙固安縣西十餘里尋又徙城南¶
泛溢固安永清之境後又徙固安城北¶
<pb:KR2k0036_WYG_124-7a>¶
本朝順治十一年復改流縣西與清水合流康熙三十¶
七年¶
聖祖周覽河道命撫臣于成龍等起良鄉之張家莊至¶
東安之郎城河重開河道遷流于東由固安永清之北¶
引流直出桞岔口三角淀逹于西沽築長堤捍之(清大/  一)¶
(統/志)¶
　　(臣/)等謹按自固安至西沽河堤所謂千里長堤也¶
　　仰惟¶
<pb:KR2k0036_WYG_124-7b>¶
聖祖貽謨因勢利𨗳創立隄防俾渾流得以順軌¶
皇上御極以來復屢䝉¶
親臨相視為淀為泊為渠為堰皆一一¶
示以修防之要惟在有水土之責者遵而守之斯萬世¶
　　永賴矣¶
原巨馬河在固安縣理西一百一十里(太平寰/宇記)¶
　　(臣/)等謹按巨馬即拒馬今據¶
大清一統志拒馬河在涿州西北自淶水縣流入與琉¶
<pb:KR2k0036_WYG_124-8a>¶
　　璃河合即古桃水不入縣界¶
原盧溝河入縣境復分流入霸州界謂之巨馬河或謂¶
之安陽河周顯徳六年世宗遣先鋒將劉重進據固安¶
自至安陽水作橋謀取幽州㑹有疾而還建文時燕王¶
駐兵固安渡巨馬河即此(方輿/紀要)¶
增東湖西湖在縣東八里相傳白蘆等河之水經炒米¶
店東南流瀦于此南北濶十里東西盡縣境乃九河支¶
流也今涸其地有東湖西湖兩村(固安/縣志)¶
<pb:KR2k0036_WYG_124-8b>¶
原聖水東南流右㑹清淀水水發西淀東流注聖水謂¶
之劉公口也(水經/注)¶
増桃水源自淶水縣經徐城東南又東逕陽鄉縣入聖¶
水(固安/縣志)¶
原曲洛溝源自督亢陂經縣南東注方城泉(太平寰/宇記)¶
　　(臣/)等謹按今縣西南三十五里有曲溝鎮距督亢¶
　　陂二十五里接新城縣界¶
原臨鄉城在故方城縣南十里漢縣屬涿郡後漢省劉¶
<pb:KR2k0036_WYG_124-9a>¶
昭曰趙孝成王十九年與燕易土以臨樂與燕即此城¶
也(方輿/紀要)¶
増臨鄉故城在固安縣南漢置初元五年封廣陽頃王¶
子雲為侯國屬涿郡後漢省入方城縣括地志臨鄉故¶
城在固安縣南五十七里(一大清/  統志)¶
原陽鄉故城在今縣西北二十七里後漢省晉復置為¶
長鄉高齊天保七年省入涿縣其城亦謂之長鄉城(太/平)¶
(寰宇/記)¶
<pb:KR2k0036_WYG_124-9b>¶
　　(臣/)等謹按固安縣北有陽鄉在永定河南岸屬宛¶
　　平縣界乾隆十六年改名長安城為伏秋防汛駐¶
　　劄之所當是古陽鄉地也¶
増陽鄉故城在固安縣西北漢初元五年封廣陽王子¶
發為侯國屬涿郡後漢廢晉復置長鄉縣屬范陽國後¶
魏曰萇鄉北齊廢魏書地形志范陽郡萇鄉縣有長鄉¶
城(一大清/  統志)¶
原陽鄉魏收志作萇鄉(方輿/紀要)¶
<pb:KR2k0036_WYG_124-10a>¶
原聖水縣西北有武陽城相傳燕昭王所築(城邑/考)¶
原固安東南逕韓城東詩韓奕章曰溥彼韓城燕師所¶
完王錫韓侯其追其貊奄受北國鄭𤣥曰周封韓侯居¶
韓城為侯伯言為獫狁所逼稍稍東遷也王肅曰今涿¶
郡方城縣有韓侯城世謂韓號非也(水經/注)¶
原成王十二年王帥燕師城韓王錫韓侯命(竹書/紀年)¶
原昔周宣王亦有韓侯其國也近燕故詩云溥彼韓城¶
燕師所完其後韓西亦姓韓為衞滿所伐遷居海中(潛/夫)¶
<pb:KR2k0036_WYG_124-10b>¶
(論/)¶
原武王子初封于韓其時召康公封于北燕實為司空¶
王命以燕衆城之(曹氏/詩説)¶
原溥彼韓城燕師所完涿郡乃燕地也又有奄受北國¶
之言水經注聖水逕方城縣故城北又東南逕韓城東¶
引韓奕之言為證梁山恐是方城縣相近梁門界上之¶
山(李氏/詩譜)¶
原燕師所完鄭箋以燕為燕安王肅云今涿郡方城縣¶
<pb:KR2k0036_WYG_124-11a>¶
有韓侯城燕北燕國愚謂詩云奄受北國肅説為長(困/學)¶
(紀/聞)¶
補詩曰其追其貊燕師之北國也韓在燕北貊為韓之¶
北國韓既歸于燕韓從而東徙漢初謂之三韓(燕/史)¶
　　朱昆田原按郭氏之説與潛夫論相發明¶
原方城舊城在今縣東南十七里(括地/志)¶
　　(臣/)等謹按方城舊址不可考今有方城村¶
原聖水東逕長興城南又東逕方城縣故城李牧伐燕¶
<pb:KR2k0036_WYG_124-11b>¶
取方城是也魏封劉放為侯國(水經/注)¶
原水經注聖水逕方城縣故城北又東南逕韓城東王¶
肅曰今涿州方城縣有韓侯城魏書地形志范陽郡方¶
城縣有韓侯城按史記燕世家易水東分為梁門今順¶
天府固安縣有方城村即漢之方城縣也水經注又云¶
濕水逕良鄉之北界厯梁山南高梁水出焉是所謂奕¶
奕梁山者矣舊説以韓國在同州韓城縣竊疑同州去¶
燕二千餘里即今召公為司空掌邦土量地逺近興事¶
<pb:KR2k0036_WYG_124-12a>¶
任力亦當發民于近甸而已豈有役二千里外之人而¶
為築城者哉召伯營申亦曰因是謝人齊桓城邢不過¶
宋曹三國而召誥庶殷攻位蔡氏以為此遷洛之民無¶
役紂都之理此皆經文明證况其追其貊乃東北之國¶
而蹶父之靡國不到亦似謂韓土在北陲之逺也(日知/録)¶
原韓侯城今縣南名韓砦營者是(名勝/志)¶
　　(臣/)等謹按縣志韓寨營在縣東南十八里即古韓¶
　　侯城¶
<pb:KR2k0036_WYG_124-12b>¶
原固安縣西南十八里有土臺俗呼雀臺傳是趙李牧¶
故蹟(名勝/志)¶
　　(臣/)等謹按雀臺在今縣西南十八里高丈餘其上¶
　　廣平數百步有雀臺寺¶
増固安有黄金臺(水經/注)¶
　　(臣/)等謹按縣志燕昭王築黄金臺在易水後人慕¶
　　之亦築于此¶
増歇馬亭在東嶽廟前元至元中建明𢎞治中改為獻¶
<pb:KR2k0036_WYG_124-13a>¶
享亭縣人劉傑有記(固安/縣志)¶
　　(臣/)等謹按歇馬亭今廢¶
増水寨元舒穆嚕拜逹勒鎮守處(固安/縣志)¶
　　(臣/)等謹按水寨今無考¶
増知子營元布哈丞相屯軍于此其家傳報生子遂改¶
馬慶店為知子營(固安縣志按布哈義見/前舊作伯華今譯改)¶
　　(臣/)等謹按縣志知子營又作質子營相傳宋叛臣¶
　　李壇質子彦簡于朝而潛為私驛自益都至京師¶
<pb:KR2k0036_WYG_124-13b>¶
　　質子營至是彦簡遂用私驛逃歸¶
原栗園在縣界北魏孝昌三年上谷賊杜洛周遣其黨¶
曹紇真掠薊南幽州刺史常景運遣將于榮擊破之于¶
栗園是也(方輿/紀要)¶
　　(臣/)等謹按栗園舊址今不可考¶
原固安縣東北八里有張華村村人指石井欄八角曰¶
故宅處(帝京景/物畧)¶
　　朱彛尊原按宛平亦有東張華村西張華村在西¶
<pb:KR2k0036_WYG_124-14a>¶
　　直門外八里莊相近蔣仲舒謂華宅在盧溝橋東¶
　　而晉書本傳云方城人當以在固安者為是¶
原張華村臨桑乾河(郡國/志)¶
増張華字茂先魏張平子范陽方城人性至孝少孤貧¶
自牧羊同郡盧欽見而竒之鄉人劉放竒其才以女妻¶
焉華學業優博圖緯方丈之書莫不詳覽時人罕能測¶
之其生平品概俱詳晉書(固安/縣志)¶
原涿州管下固安縣有獨流村(金人疆/域圖)¶
<pb:KR2k0036_WYG_124-14b>¶
　　(臣/)等謹按縣志獨流村在縣南五十里¶
増牛堝堡方八百丈明嘉靖時建(固安/縣志)¶
　　(臣/)等謹按牛堝堡舊址在今縣南為巨鎮¶
増禮讓堡方三百六十五丈明嘉靖時建(固安/縣志)¶
　　(臣/)等謹按禮讓堡名今廢遺址僅存¶
増孫臏墓在方城村東南一里許有石門(固安/縣志)¶
　　(臣/)等謹按房山縣亦有孫臏墓至¶
本朝康熙年間房山縣知縣羅在公得墓誌始知在房¶
<pb:KR2k0036_WYG_124-15a>¶
　　山者為唐將軍孫士林墓云¶
原金張君墓在押敵村西北一里有石刻云故贈儒林¶
郎清河張君之墓明昌二年立石墓前石獸尚存(固安/縣志)¶
原元宋侯墓在駝頭村西南半里有石刻云大元故武¶
畧將軍大都路都總管府判官宋侯墓翰林學士承㫖¶
歐陽光書至正十四年立石(同/上)¶
　　(臣/)等謹按元宋侯墓無考¶
原闗侯廟在縣治西南金明昌中建元延祐三年重修¶
<pb:KR2k0036_WYG_124-15b>¶
殿懸義勇武安王廟扁後題延祐五年九月翰林編修¶
官牛師厚書豫章李仝撰碑(固安/縣志)¶
　　(臣/)等謹按李仝碑文今已剥落不可辨¶
補普安禪師至温於固安作興化寺(道園學/古録)¶
　　(臣/)等謹按興化寺乆廢¶
原周世宗伐遼下闗南瀛莫二州遣先鋒將劉重進先¶
發據固安即今縣治(方輿/紀要)¶
　　(臣/)等謹按通鑑晉建武初段匹磾推劉琨為大都¶
<pb:KR2k0036_WYG_124-16a>¶
　　督檄涉復辰疾陸眷段末柸等㑹于固安討石勒¶
　　又宋雍熙三年三月曹彬趨涿州遣先鋒將李繼¶
　　隆取固安新城二縣遼統軍使耶律伯特復之仍¶
　　屬遼又明洪武三十三年建文遣李景隆徐壽輝¶
　　郭英期于白溝河成祖聞之率諸將進駐固安此¶
　　皆固安之已事謹𩔖識之以備考(按伯特滿洲語/才力不及也舊)¶
　　(作頗徳/今譯改)¶
補固安縣大水岸斥㫁橋邊出一碑題曰橋傾天子過¶
<pb:KR2k0036_WYG_124-16b>¶
碑出狀元來其年武宗南幸過其邑次年辛巳邑人楊¶
維聰狀元及第(玉堂/叢語)¶
　　(臣/)等謹按㫁橋碑蹟今不可考¶
増正大二年竒塔特伯竒乞賜固安田二百餘頃從之¶
(金史固按竒塔特蒙古語漢人也伯/竒堅  也舊作乞台普濟今譯改)¶
補建隆元年三月遼入侵棣州刺史河南何繼筠追破¶
其衆于固安獲馬四百匹(續通鑑/長編)¶
(補京師之南固安永清霸州文安等處京衛屯軍雜居/人性驕悍好騎射往往邀路劫財輙奔散不可獲人號)¶
<pb:KR2k0036_WYG_124-17a>¶
(為放響馬賊近來内官用事谷大用馬永成張忠等皆/霸州文安諸處人大盗劉七等嘗因内官家人混入禁)¶
(内豹房觀上游幸之所及為寗杲所逼遂聚衆拒捕/後劉瑾誅杲亦得罪繋獄因而作亂  繼世紀聞)¶
　¶
　¶
　¶
　¶
　¶
　¶
<pb:KR2k0036_WYG_124-17b>¶
　¶
　¶
　¶
　¶
　¶
　¶
　¶
欽定日下舊聞考卷一百二十四¶
#+PROPERTY: JUAN 卷一百二十四舉正
<pb:KR2k0036_WYG_124-18a>¶
欽定日下舊聞考卷一百二十四舉正¶
　與燕易土原書土訛作上今據方輿紀要改(臨鄉/城條)¶
　興事任力原書任訛作在今改(水經注/聖水條)¶
　¶
　¶
　¶
　¶
　¶
<pb:KR2k0036_WYG_124-18b>¶
　¶
　¶
　¶
　¶
　¶
　¶
　¶
欽定日下舊聞考卷一百二十四舉正¶
