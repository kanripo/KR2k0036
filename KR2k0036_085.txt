# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:24.428533
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷八十五
<pb:KR2k0036_WYG_085-1a>¶
欽定四庫全書¶
欽定日下舊聞考卷八十五¶
　國朝苑囿¶
　　(臣/)等謹按¶
靜明園在玉泉山之陽園西山勢窈深靈源濬發奇徵¶
　　趵突是為玉泉山麓舊𫝊有金章宗芙蓉殿址無¶
　　考惟華嚴吕公諸洞尚存康熙年間創建是園我¶
皇上幾餘臨憩略加修葺園内景凡十六謹依¶
<pb:KR2k0036_WYG_085-1b>¶
御製十六景詩次序條列於後¶
靜明園宫門五楹南向門外東西朝房各三楹左右罩¶
門二前為髙水湖(園靜明/  冊)¶
　　(臣/)等謹按園内為門六正中¶
御製宫門額曰靜明園東為¶
東宫門為小南門又東為小東門園之西北為夾牆門¶
　　稍南為¶
西宫門其中水城闗牐一及¶
<pb:KR2k0036_WYG_085-2a>¶
東宫門南閘宣洩玉泉由髙水湖東南引入金河與昆¶
　　明湖水合流為長河¶
宫門内為¶
廓然大公正殿七楹東西配殿各五楹(園靜明/  册)¶
　　(臣/)等謹按¶
廓然大公為十六景之一後宇額曰涵萬象皆¶
御題¶
乾隆十八年¶
<pb:KR2k0036_WYG_085-2b>¶
御製廓然大公詩　聽政之所虚明洞徹境與心會取¶
程子語顔之　沼宫時燕豫召對有明庭即境愛空濶¶
因心悟逝停鑑呈自妍醜汲取任罍缾敷政真堪式寧¶
惟恱性靈¶
　　(臣/)等謹按¶
廓然大公¶
御製詩恭載首見之篇餘不備録¶
廓然大公之北臨後湖湖中為¶
<pb:KR2k0036_WYG_085-3a>¶
芙蓉晴照西為虚受堂(園靜明/  册)¶
　　(臣/)等謹按¶
芙蓉晴照為十六景之一檐額曰樂景閣¶
乾隆十八年¶
御製芙蓉晴照詩　峰㟧如青蓮華其巔相傳為金章¶
宗芙蓉殿遺址名適暗合非相襲也　秋水南華趣春¶
光六月紅羞稱張氏面不斷卓家風無意峰光落恰看¶
晴照同更傳稱别殿舊蹟仰睎中¶
<pb:KR2k0036_WYG_085-3b>¶
　　(臣/)等謹按¶
芙蓉晴照¶
御製詩恭載首見之篇餘不備録¶
虚受堂之西山畔有泉為¶
玉泉趵突其上為¶
龍王廟(園靜明/  册)¶
　　(臣/)等謹按¶
玉泉趵突為十六景之一亦為燕山八景之一舊稱玉¶
<pb:KR2k0036_WYG_085-4a>¶
　　泉垂虹苐垂虹以擬瀑泉則可若玉泉則從山根¶
　　仰出噴薄如珠實與趵突之義允合詳見¶
御製玉泉趵突詩並¶
御製天下第一泉記記文已恭載形勝卷内泉上碑二¶
　　左刋天下第一泉五字右刋¶
御製玉泉山天下第一泉記(臣/)汪由敦敬書石臺上復¶
　　立碣二左刋玉泉趵突四字右勒¶
上諭一通¶
<pb:KR2k0036_WYG_085-4b>¶
御題龍王廟額曰永澤皇畿¶
乾隆十六年閏五月二十九日奉¶
上諭京師玉泉靈源濬發為徳水之樞紐畿甸衆流環¶
滙皆從此瀠注朕歴品名泉實為天下第一其澤流潤¶
廣恵濟者博而逺矣泉上有龍神祠已命所司鳩工崇¶
飾宜列之祀典其品式一視黑龍潭該部具儀以聞¶
乾隆十七年¶
御製玉泉山天下第一泉龍神祠落成詩紀其事　功¶
<pb:KR2k0036_WYG_085-5a>¶
徳無雙水名稱第一泉合教崇廟貌用以妥神筵方落¶
臨佳令肇禋卜吉蠲瓣香親致敬清酒命申䖍靈貺時¶
暘雨鴻庥利澗瀍黄圗佑千載壬養紀今年¶
乾隆十八年¶
御製玉泉趵突詩　泉自山腹瀵出燕山八景目以垂¶
虹者謬也茲始為正之　濟南(趵/突)將浙右(虎/跑)第一讓皇¶
都(逓品名泉定玉泉為/天下第一詳見記中)鏡水呈功徳屏山叠畫圗澗瀍¶
千載利玉帛萬方趨日下傳成説於今始正誣¶
<pb:KR2k0036_WYG_085-5b>¶
　　(臣/)等謹按¶
玉泉山玉泉趵突¶
御製詩恭載首見之篇餘不備録¶
龍王廟之南循石徑而入為¶
竹罏山房南為開錦齋後為觀音洞其上為賞遇樓(靜/)¶
(明園/册)¶
　　(臣/)等謹按¶
竹罏山房為十六景之一又伏讀¶
<pb:KR2k0036_WYG_085-6a>¶
御製玉泉山雜詠十六首序云玉泉山盖靈境也雖亭¶
臺㸃綴時有晦明而山水吐納嵐靄朝暮與造物相終¶
始故一時之會前後迥異一步之移方向頓殊吾安能¶
以十六景槩之即景雜詠復成十六首臣等謹按其目¶
　　曰清音齋曰華滋館曰冠峰亭曰觀音洞曰賞遇¶
　　樓曰飛雲㟪曰試墨泉曰分鑑曲曰寫琴廊曰延¶
　　緑㕔曰犁雲亭曰羅漢洞曰如如室曰層明宇曰¶
　　迸珠泉曰心逺閣以上各景謹就近附載並恭録¶
<pb:KR2k0036_WYG_085-6b>¶
御製詩於各條内¶
乾隆十八年¶
御製竹罏山房詩　南巡過恵山聽松庵愛其髙雅輒¶
於第一泉仿置之二泉固當兄事　惠泉仿雅製特為¶
搆山房調(去/聲)水無煩逺名泉即在旁一時仍漫畫(今春/過山)¶
(房試茗曾手寫為/圖題詩置壁間)五字旋成章缾罄何須慮松嗚真是¶
凉¶
又¶
<pb:KR2k0036_WYG_085-7a>¶
御製觀音洞詩　何處飛来此落伽黙然不更轉三車¶
設云義諦無餘轉者箇非忘見轉差¶
又¶
御製賞遇樓詩　於此賞心遇每多春風秋月周巖阿¶
十年前題緑壁字一彈指頃纔幾何¶
　　(臣/)等謹按¶
竹罏山房觀音洞賞遇樓¶
御製諸詩恭載首見之篇餘不備録¶
<pb:KR2k0036_WYG_085-7b>¶
觀音洞之南為真武廟後為吕祖洞旁為¶
雙闗帝廟(園靜明/  册)¶
　　(臣/)等謹按真武廟額曰辰居資佑吕祖洞額曰鸞¶
　　鶴悠然¶
雙闗帝廟額曰文經武緯皆¶
御題¶
乾隆二十年¶
御製吕祖洞詩　墨胎古洞閲時年應禱修誠致意䖍¶
<pb:KR2k0036_WYG_085-8a>¶
雲鶴仙儀為重整(年来祈禱雨雪屢/應特為重加莊&KR2767;)祇求嵗美不求仙¶
　　(臣/)等謹按吕祖洞¶
御製詩恭載首見之篇餘不備録¶
雙闗帝廟迤南為¶
聖因綜繪其西為寫流軒軒後為層明宇又西為福地¶
幽居後為冠峰亭(園靜明/  冊)¶
　　(臣/)等謹按¶
聖因綜繪為十六景之一¶
<pb:KR2k0036_WYG_085-8b>¶
乾隆十八年¶
御製聖因綜繪詩　薈萃西湖行宫八景於山之坤隅¶
恍攬兩髙而面南屏坐天然圗畫間也　為愛西湖上¶
行宫號聖因圗来原恰當構得宛成真鐘逓南屏韻山¶
標上竺皴所輸波萬頃却便閲耕畇¶
又¶
御製層明宇詩　絶頂平凌下視雲水村山郭望中分¶
以斯朗照通為政何慮人情物理紛¶
<pb:KR2k0036_WYG_085-9a>¶
又¶
御製冠峰亭詩　危亭四柱據層峰攜得風雲一袖濃¶
恰似梵天花雨裏珠宫每冠玉芙蓉¶
　　(臣/)等謹按¶
聖因綜繪層明宇冠峰亭¶
御製詩恭載首見之篇餘不備録¶
福地幽居之西梵宇為華藏海又西為¶
繡壁詩態(園靜明/  冊)¶
<pb:KR2k0036_WYG_085-9b>¶
　　(臣/)等謹按¶
繡壁詩態為十六景之一由華藏海循山從東南行俯¶
　　臨溪河河水引玉泉西南流由水城闗達髙水湖¶
乾隆十八年¶
御製繡壁詩態詩　石崖巉峭壁立名之曰繡取杜老¶
絶壁過雲句意也　絶壁幻雲烟時開錦繡然名家空¶
藻繢大塊不雕鐫留此千年意居然四十賢曹劉如降¶
格知復定誰先¶
<pb:KR2k0036_WYG_085-10a>¶
　　(臣/)等謹按¶
繡壁詩態¶
御製詩恭載首見之篇餘不備録¶
繡壁詩態之西為¶
溪田課耕又西為迸珠泉(園靜明/  冊)¶
　　(臣/)等謹按¶
溪田課耕為十六景之一園内自垂虹橋以西瀕河皆¶
　　水田¶
<pb:KR2k0036_WYG_085-10b>¶
乾隆十八年¶
御製溪田課耕詩　疏泉灌稻畦每過輒與田翁課晴¶
量雨農家景色歴歴在目　引泉闢溪町不藉水車鳴¶
略具江南意每觀春月耕嘉生辨秔稻農節較陰晴四¶
海吾方寸悠哉望嵗情¶
又¶
御製迸珠泉詩　青蒲㦸㦸石磷磷錯落傾来萬斛珍¶
最是松風蘿月下夜深仿彿見鮫人¶
<pb:KR2k0036_WYG_085-11a>¶
　　(臣/)等謹按¶
溪田課耕迸珠泉¶
御製詩恭載首見之篇餘不備録¶
繡壁詩態之北為水月庵又東為城闗(園靜明/  冊)¶
　　(臣/)等謹按城闗建自康熙二十年¶
聖祖御題額曰函雲¶
水月庵之北為聖縁寺(園靜明/  冊)¶
　　(臣/)等謹按聖縁寺正宇為能仁殿後為慈雲殿左¶
<pb:KR2k0036_WYG_085-11b>¶
　　為清貯齋右為閬風齋¶
聖縁寺之北為¶
仁育宫(園靜明/  册)¶
　　(臣/)等謹按¶
仁育宫門外建三面坊楔中曰瞻喬門二層曰嶽宗門¶
　　宫内奉¶
東嶽天齊大生仁聖帝像¶
御題額曰蒼靈賜禧碑二左勒¶
<pb:KR2k0036_WYG_085-12a>¶
御製東嶽廟碑文右勒¶
御製仁育宫頌左曰佑宸殿右曰翊元殿又左為昭聖¶
　　殿右為孚仁殿正殿後為¶
玉宸寶殿奉¶
昊天至尊玉皇大天尊𤣥穹髙上帝像又後為泰鈞樓¶
　　左為景靈殿右為衛真殿¶
御製玉泉山東嶽廟碑文　東嶽為五嶽宗徳發揚詡¶
萬物出雲雨以蕃殖嘉穀阜成兆民伊古以来秩視三¶
<pb:KR2k0036_WYG_085-12b>¶
公載在祀典尚已顧天門日觀去京師千里而逺嵗時¶
蒞事職在有司方望之祀非遇國家大慶及巡狩所至¶
未嘗輒舉是以郡邑都會往往崇廟貌以奉苾馨夫亦¶
以東方春生之氣貫于四時明靈肸蠁無往勿格祝釐¶
祈禱誠應響捷如生氣之於物肖翹跂喙洪纎媺惡無¶
不畢逹固非特巖巖具瞻表望齊魯而已京師之西玉¶
泉山峰巒窈深林木清瑟為玉泉所自出滋液滲漉澤¶
潤神臯與泰山之出雲雨功用廣大正同爰即其地建¶
<pb:KR2k0036_WYG_085-13a>¶
東嶽廟凡殿宇若干楹規制崇麗以乾隆二十有一年¶
工竣有司以立碑請稽古制四望無廟祀然周官小宗¶
伯所職四望有兆典祀掌外祀之兆皆有域又山虞祭¶
山林則為主曰兆曰域曰主皆欲神有所憑依而致其¶
昭格也近代旣有象設則立廟以祀尤洋洋顯赫其致¶
精誠以交於神明不益著歟夫七十二君封禪之説荒¶
邈無稽而金泥玉檢登封岱宗漢唐令辟尚不免侈為¶
盛儀動色矜耀謂合於經所云因名山以升中於天夫¶
<pb:KR2k0036_WYG_085-13b>¶
名山所在多有均為造化靈粹所鍾英爽若接東嶽之¶
為泰岱人皆知之而不知山嶽之靈不崇朝而雨天下¶
其精神布濩固無不之譬夫山下出泉隨地歕湧導之¶
即逹固不可謂水專在是則東嶽之祀於茲山也固宜¶
是為記¶
乾隆二十三年¶
御製仁育宫頌言叠舊作岱廟詩韻(有序/)　玉泉山西¶
擇爽塏地建¶
<pb:KR2k0036_WYG_085-14a>¶
東嶽天齊廟而名之曰仁育宫天齊之稱見於史記東¶
嶽岱宗則虞帝之所柴望也今祠宇遍天下明靈揚詡¶
理大物博豈非以仁育萬彚不崇朝而雨天下語曰泰¶
山不讓土壤固無往而弗格也旣為碑記以落廟成茲¶
經過展禮輒依舊作岱廟韻以成頌言　出震尊為五¶
嶽宗配藜布濩豈拘封一拳即是扶桑石五鬛寧殊漢¶
代松瑞氣氤氲籠玉殿蒼靈肅穆仰¶
金容雲行雨施崇朝遍常願休徴佑九農　巡狩寧當¶
<pb:KR2k0036_WYG_085-14b>¶
嵗屢行¶
崇祠擇近致齋精天門東望一誠格陽徳中齊萬物亨¶
秩長羣神孰可匹功先六子獨稱兄¶
錫禧雖每叨鴻貺惟勵欽承凜旦明¶
　　(臣/)等謹按¶
仁育宫¶
御製詩恭載首見之篇餘不備録¶
仁育宫之北為¶
<pb:KR2k0036_WYG_085-15a>¶
清凉禪窟後為嘉蔭堂堂東為霞起樓西為犁雲亭(靜/)¶
(明園/冊)¶
　　(臣/)等謹按¶
清凉禪窟為十六景之一¶
　　又按¶
仁育宫前迤西度橋為園之¶
西宫門門外左右朝房中為石橋橋西即逹香山之¶
蹕路也¶
<pb:KR2k0036_WYG_085-15b>¶
乾隆十八年¶
御製清凉禪窟詩　佛火香龕儼然臺懐淨域更不問¶
是文殊非文殊　名山結初地蔥萃四鄰通愛此清凉¶
窟常饒松竹風花如悟非色鳥解説真空比似白蓮社¶
迴輿笑彼翁¶
又¶
御製犁雲亭詩緑甸髙低繪麥禾犁雲鋤雨較如何¶
一年最是闗心處憂為茲多樂亦多¶
<pb:KR2k0036_WYG_085-16a>¶
　　(臣/)等謹按¶
清凉禪窟犁雲亭¶
御製詩恭載首見之篇餘不備録¶
清凉禪窟之北為涵漪齋西為飛淙閣東為練影堂稍¶
南為掛瀑檐(園靜明/  冊)¶
　　(臣/)等謹按練影堂掛瀑簷諸水源一自香山碧雲¶
　　寺出一自臥佛寺後引注經妙喜寺導入¶
園中滙為湖與玉泉合流出水城闗同會髙水湖¶
<pb:KR2k0036_WYG_085-16b>¶
涵漪齋之西夾牆門外為妙喜寺(園靜明/  冊)¶
　　(臣/)等謹按寺内正殿額曰香海同源後殿額曰優¶
　　曇應現曰菩提普印皆¶
御題自妙喜寺以西為¶
靜宜園界¶
清凉禪窟之北為¶
采香雲徑(園靜明/  冊)¶
　　(臣/)等謹按¶
<pb:KR2k0036_WYG_085-17a>¶
采香雲徑為十六景之一其南有樓曰靜怡書屋¶
乾隆十八年¶
御製采香雲徑詩由禪窟右轉東北行磴道盤紆山¶
苖磵葉馡馥縁徑　松徑招提出蘭衢宛轉通植援防¶
鹿逸學圃望魚豐是藥文殊采非雲八伯叢欲因知野¶
趣匪事慕蓴菘¶
　　(臣/)等謹按¶
采香雲徑¶
<pb:KR2k0036_WYG_085-17b>¶
御製詩恭載首見之篇餘不備録¶
采香雲徑稍北折而東為招鶴庭南為¶
峡雪琴音(園靜明/  册)¶
　　(臣/)等謹按¶
峡雪琴音為十六景之一内額曰麗曯軒東曰俯青室¶
　　北曰罨畫窓¶
乾隆十八年¶
御製峡雪琴音詩　山巔湧泉潺潺石峡中晴雪飛灑¶
<pb:KR2k0036_WYG_085-18a>¶
琅然清圓其醉翁操耶　搏壁上層椒琤然仙樂調色¶
疑舞滕六製不出雷霄雲霧生衣濕川原入目遙置身¶
塵以外得句亦因超¶
　　(臣/)等謹按¶
峡雪琴音¶
御製詩恭載首見之篇餘不備録¶
峡雪琴音迤南山巔為¶
玉峰塔影前為香巖寺右為妙髙室(園靜明/  冊)¶
<pb:KR2k0036_WYG_085-18b>¶
　　(臣/)等謹按¶
玉峰塔影為十六景之一塔建峰巔仿金山妙髙峰之¶
　　制詳¶
御製十六景詩¶
乾隆十八年¶
御製玉峰塔影詩　浮圗九層仿金山妙髙峰為之髙¶
踞重巒影入虚牖　窣堵最髙處岧岧霄漢間天風摩¶
鸛鶴浩刼鎮瀛寰結攬八牕逹登臨一晌閒俯凭雲海¶
<pb:KR2k0036_WYG_085-19a>¶
幻朅爾憶金山¶
　　(臣/)等謹按¶
玉峰塔影¶
御製詩恭載首見之篇餘不備録¶
玉峰塔影之後北峰上為妙髙寺殿後為妙髙塔又後¶
為該妙齋(園靜明/  冊)¶
　　(臣/)等謹按妙髙寺前石坊額曰靈鷲支峰殿内額¶
　　曰江天如是皆¶
<pb:KR2k0036_WYG_085-19b>¶
御題¶
崇靄軒在妙髙峰之西其東為含醇室後為詠素堂(靜/)¶
(明園/冊)¶
乾隆三十五年¶
御製題崇靄軒　朝嵐夕靄無定形祇以峰崇有奇狀¶
由後山左過山右在右之隩更西向鋪空白綿常映帶¶
時或清閟時疎曠以之興詠詠亦佳以之散襟襟實暢¶
作者何人稱得宜雲間士龍曾手抗(翠雲崇靄/陸雲句也)¶
<pb:KR2k0036_WYG_085-20a>¶
　　(臣/)等謹按崇靄軒¶
御製詩恭載首見之篇餘不備録¶
含經堂在妙髙寺東山麓其東北臨溪為書畫舫(明靜/  園)¶
(冊/)¶
　　(臣/)等謹按書畫舫前有泉出於巖畔滙為池¶
御題曰湧玉曰寶珠¶
含經堂南有樓為¶
風篁清聴東為如如室西為近青閣又西稍南為飛雲¶
<pb:KR2k0036_WYG_085-20b>¶
㟪(園靜明/  冊)¶
　　(臣/)等謹按¶
風篁清聽為十六景之一前有平池數畆湧玉寶珠諸¶
　　泉自北来滙之東南流經五空閘出園東垣外逹¶
　　玉河¶
乾隆十八年¶
御製風篁清聴詩　竹近水則韻益清涼颸暫至蕭然¶
有渭濵淇澳之想　水木翳然處端宜植此君每因機¶
<pb:KR2k0036_WYG_085-21a>¶
慮息常有靜聲聞鸞戛風中籟龍飛月下文王家多子¶
弟應爾獨超羣¶
又¶
御製如如室詩　金剛如者都稱六梵帙原来更有三¶
(金剛經四句偈乃鳩摩羅什譯本/其他譯及西竺梵文皆作九如)三亦非多六非欠本¶
無一物箇中函¶
又¶
御製飛雲㟪詩　豐隆技癢不可止形其奇峰色其綺¶
<pb:KR2k0036_WYG_085-21b>¶
借問長繩繫得無小試為之旋飛起¶
　　(臣/)等謹按¶
風篁清聽如如室飛雲㟪¶
御製詩恭載首見之篇餘不備録¶
風篁清聴之西度橋而南有池池東為延緑㕔池西為¶
潄逺緑為試墨泉又西為¶
鏡影涵虚南為分鑑曲又南為寫琴廊為觀音閣(明靜/  園)¶
(冊/)¶
<pb:KR2k0036_WYG_085-22a>¶
　　(臣/)等謹按¶
鏡影涵虚為十六景之一觀音閣額曰堅固林其上迤¶
　　西山麓為華嚴洞洞外佛宇額曰香雲法雨皆¶
御書又上為香嚴寺¶
乾隆十八年¶
御製鏡影涵虚詩　泉至前除滙為平池澄泓見底荇¶
藻羅羅輕鯈如空中行洑流沸出若大珠小珠錯落盤¶
中　濟上曾流憩珍珠故此如淙淙常潄玉朗朗鎮涵¶
<pb:KR2k0036_WYG_085-22b>¶
虚曲折千廊繞圑圞一鏡儲寧無於水鑑絜矩試憑諸¶
又¶
御製延緑㕔詩　沓嶂威紆列繡屏每當過雨便来青¶
畫家欲擬真粉本嵐靄何曾有定形¶
又¶
御製試墨泉詩　行雲流水定何蹤試墨欣當五合逢¶
慚愧會稽王内史至今猶説墨雲濃¶
又¶
<pb:KR2k0036_WYG_085-23a>¶
御製分鑑曲詩　曲徑沿隄兩鑑分雲容嵐態總堪欣¶
恰如一月千江印全體徒勞擬議紛¶
又¶
御製寫琴廊詩　曲折迴廊致有情檻依瀉玉靜中鳴¶
靈巖若復相衡量響屧還嫌太艷生¶
　　(臣/)等謹按¶
鏡影涵虚延緑㕔試墨泉分鑑曲寫琴廊¶
御製詩恭載首見之篇餘不備録¶
<pb:KR2k0036_WYG_085-23b>¶
寫琴廊迤南為含暉堂後為清音齋齋前為¶
裂帛湖光齋西山麓為碧雲深處東為心逺閣(園靜明/  冊)¶
　　(臣/)等謹按¶
裂帛湖光為十六景之一清音齋額¶
聖祖御題心逺閣額¶
皇上御題¶
裂帛湖光當玉峰東麓流經園東垣牐口注玉河滙昆¶
　　明湖¶
<pb:KR2k0036_WYG_085-24a>¶
乾隆十八年¶
御製裂帛湖光詩　山東麓為裂帛湖昔人謂泉從石¶
根出溢為渠者是也由昆明湖放舟以逹園中傍㟁置¶
織局桑疇映帶有中吳風景　湖名傳日下此日偶重¶
題縠影風前裂機聲煙外低噞喁樂鰷鯉翔翥集鳧鷖¶
詎止歌清濁還因會筦倪¶
又¶
御製清音齋詩　數竿竹是湘靈瑟一派泉真流水琴¶
<pb:KR2k0036_WYG_085-24b>¶
淨洗聞塵澄耳觀不知何處覔清音¶
又¶
御製心逺閣詩　山中樹古不妨蒼閣裏夏深還覺凉¶
寥天大野何空濶襟袖之間意與長¶
　　(臣/)等謹按¶
裂帛湖光清音齋心逺閣¶
御製詩恭載首見之篇餘不備録¶
由心逺閣折而北為羅漢洞又上為水月洞又西山麓¶
<pb:KR2k0036_WYG_085-25a>¶
為古華嚴寺後為¶
雲外鐘聲東為伏魔洞(園靜明/  冊)¶
　　(臣/)等謹按¶
雲外鐘聲為十六景之一¶
乾隆十八年¶
御製雲外鐘聲詩　園西望西山梵刹鐘聲逺近相應¶
寒山夜半殆不足云　靜室花宫側鐘聲發上方隔雲¶
音越迥警俗意彌長似共天花落何殊梵偈揚七條如¶
<pb:KR2k0036_WYG_085-25b>¶
可悟不必問真常¶
又¶
御製羅漢洞詩　何年駐錫飛真羣坐席霏微花雨芬¶
試問維摩著也未辨才到此竟難分¶
　　(臣/)等謹按¶
雲外鐘聲羅漢洞¶
御製詩恭載首見之篇餘不備録¶
碧雲深處迤南為¶
<pb:KR2k0036_WYG_085-26a>¶
翠雲嘉蔭後為翠雲堂東為甄心齋(園靜明/  冊)¶
　　(臣/)等謹按¶
翠雲嘉蔭為十六景之一即華滋館門額也¶
乾隆十八年¶
御製翠雲嘉蔭詩　雙栝鬱然並峙相傳為金源時植¶
元吳師道玉泉詩有云長松古檜見未有殆即是耶因¶
樹為屋故以嘉蔭為名　古栝金源種雙株尚鬱然適¶
因構閒館堪以悟齊年翠影虚牕外寒濤敞座邊夷齊¶
<pb:KR2k0036_WYG_085-26b>¶
名塞上(丁邜廵塞外逾僧機圖嶺之南古松/雙榦並峙命之曰夷齊松作歌紀之)續詠欲增¶
前¶
又¶
御製華滋館詩　竹素園中翰墨筵優游良覺沃心田¶
偶来便爾忘歸去滿目生機總靜妍¶
　　(臣/)等謹按¶
翠雲嘉蔭華滋館¶
御製詩恭載首見之篇餘不備録¶
<pb:KR2k0036_WYG_085-27a>¶
翠雲嘉蔭之東為小南門稍南為¶
東宫門五楹門外朝房左右各三楹(園靜明/  冊)¶
　　(臣/)等謹按玉泉之水流繞樂景閣前後滙為湖其¶
　　流一曲西南水城闗出一曲¶
東宫門前南牐出同入髙水湖又自北牐會裂帛湖諸¶
　　水經小東門外東滙于昆明湖¶
靜明園南宫門西南為影湖樓(園靜明/  冊)¶
　　(臣/)等謹按影湖樓在髙水湖中東南為養水湖俱¶
<pb:KR2k0036_WYG_085-27b>¶
　　蓄水以漑稻田復于堤東建一空牐洩玉泉諸水¶
　　流為金河與昆明湖同入長河¶
乾隆二十四年¶
御製影湖樓詩(有序/)　邇年開水田漸多或虞水不足¶
故於玉泉山靜明園外接拓一湖俾蓄水上游以資灌¶
注湖之中築樓五楹惟舟可通適因落成名之曰影湖¶
而繋以詩　靈源蓄水拓池寛灌輸(去/聲)期資稼穡艱樓¶
據湖心攬湖外客惟舟徃亦舟還會心表裏神明境動¶
<pb:KR2k0036_WYG_085-28a>¶
影虚無窈窕間快雨更欣逢快霽偷閒于此亦開顔¶
　　(臣/)等謹按影湖樓¶
御製詩恭載首見之篇餘不備録¶
小東門外長堤石橋上建石坊二迤東為界湖樓(明靜/  園)¶
(冊/)¶
　　(臣/)等謹按石橋東坊額曰湖山罨畫曰雲霞舒卷¶
　　西坊額曰煙栁春佳曰蘭渚蘋香橋下水北注玉¶
　　河沿河皆稻田又北為石道迤邐至青龍橋即逹¶
<pb:KR2k0036_WYG_085-28b>¶
清漪園之¶
輦道也¶
乾隆二十一年¶
御製界湖樓詩　金河髙長河玉泉髙倍蓰設非次第¶
蓄一瀉無餘矣裂帛本有湖方塘數畆耳接上擴充之¶
此湖殊渺瀰界堤築横樓漪影翻窓紙實得空澄趣詎¶
止煙波美面面闢溪田萬頃緑含綺隨時祝有年是吾¶
乃所以¶
<pb:KR2k0036_WYG_085-29a>¶
　　(臣/)等謹按界湖樓¶
御製詩恭載首見之篇餘不備録¶
原玉泉山以泉名泉出石罅瀦而為池廣三丈許水清¶
而碧細石流沙緑藻紫荇一一可辨池東跨小石橋水¶
經橋下東流入西湖山頂有金行宫芙蓉殿故址相傳¶
章宗嘗避暑于此(長安/客話)¶
原穿青龍橋而西得玉泉山山培塿耳而土紋隠起作¶
蒼龍鱗其下為池瀦泉而亭之曰望湖亭其東為華嚴¶
<pb:KR2k0036_WYG_085-29b>¶
寺寺西泉清可辨蘿髪(緱山/集)¶
　　(臣/)等謹按望湖亭無考華嚴寺今存¶
原玉泉山沙痕石隙隨地皆泉山陽有巨穴泉歕而上¶
淙淙有聲或名之噴雪泉(燕都遊/覽志)¶
原玉泉山泉出如沸滀爲池清可鑑毛髪此西湖之源¶
也(白岩/集)¶
原玉泉山金章宗嘗建行宫今廢山之北麓鑿石為螭¶
頭泉從螭口出瀦而為池(南濠/集)¶
<pb:KR2k0036_WYG_085-30a>¶
原玉泉山在西山大功徳寺西數百步山之北麓鑿石¶
為螭頭泉自口出瀦而為池瑩徹照映其水甘潔上品¶
也(水/品)¶
　　(臣/)等謹按玉泉源從石穴湧出¶
御製詩并記文¶
特為釐定原書稱自螭口出者訛也¶
補玉泉頗𩔖趵突但趵突湧泉有三玉泉止一穴趵突¶
髙三尺餘玉泉止尺許斯不及爾(寄園寄/所寄録)¶
<pb:KR2k0036_WYG_085-30b>¶
　　(臣/)等謹按玉泉上出正所稱趵突者其靈異逺勝¶
　　濟南之趵突爾雅釋水篇之瀵劉熙釋名之湧泉¶
　　皆此義也原書乃謂頗𩔖趵突不惟輕重倒置并¶
　　未悉趵突之解矣至玉泉除中間正穴外南北山¶
　　麓諸穴不可勝計乃云止一穴又泉勢仰出髙三¶
　　尺餘其騰起水面者又半尺許乃云止尺許皆為¶
　　失實謹辨正以資傳信¶
原玉泉山麓有寺所謂玉泉寺也山有吕公洞稍東為¶
<pb:KR2k0036_WYG_085-31a>¶
龍王祠渟泓方廣數丈湧泉如珠名裂帛湖然玉泉山¶
傍每遇石縫即迸流濺雪不特裂帛湖也(游/業)¶
原玉泉山根碎石泉湧去山不數武裂帛湖也泉迸湖¶
底狀如裂帛渙然合於湖湖方數丈水澄以鮮漾沙金¶
色過溪曰望湖亭宣廟駐蹕今圯其南上下華嚴寺嘉¶
靖庚戌寺燬焉存者二洞華嚴七真洞壁刻元耶律氏¶
詞紆而西觀音菴洞曰吕公洞昔吕仙憩此去而洞名¶
也又北金山寺寺破但未廢爾寺有洞曰七寶徑寺登¶
<pb:KR2k0036_WYG_085-31b>¶
乎山山舊有芙蓉殿金章宗行宫也昭化寺元世祖建¶
也(帝京景/物略)¶
　　(臣/)等謹按金山寺昭化寺今皆無考¶
原玉泉在京城西三十里西山之麓有石洞泉自中而¶
出洞門刻玉泉二字泉味甘冽上有石巖名吕公洞其¶
上有芙蓉閣金章宗避暑處其在山之陽者泉自下湧¶
鳴若雜佩泓澄百頃合流而入都城逶迤曲折宛若流¶
虹(戴司/成集)¶
<pb:KR2k0036_WYG_085-32a>¶
原玉泉出於山下歕薄轉激散為谿池池上有亭宣宗¶
駐蹕處也又一里為華嚴寺有洞三其南為吕公洞一¶
竅深黑投以石有水聲莫有窮之者(懐麓/堂集)¶
原玉泉山麓臨水有亭裂帛泉從石根出溢為渠石子¶
鱗鱗了了可見依山瞰泉原為昭化寺今久廢(珂雪/齋集)¶
原宛平有玉泉山行宫(金史地/理志)¶
原明昌元年八月幸玉泉山六年四月幸玉泉山承安¶
元年八月幸玉泉山泰和元年五月幸玉泉山三年三¶
<pb:KR2k0036_WYG_085-32b>¶
月幸玉泉山七年五月幸玉泉山(金史章/宗紀)¶
原至元三年八月郭守敬請開玉泉水以通漕運從之¶
十五年十二月禁玉泉山樵采漁弋(元史世/祖紀)¶
原至治元年十二月疏玉泉河(元史英/宗紀)¶
原泰定元年八月罷浚玉泉山河役(元史泰/定帝紀)¶
原世祖召見郭守敬而陳水利六事其一中都舊漕河¶
東至通州引玉泉水以通舟嵗可省雇車錢六萬緡(元/史)¶
(本/傳)¶
<pb:KR2k0036_WYG_085-33a>¶
原循玉泉山而西二里為觀音寺寺依山入門有洞深¶
廣二尋出洞拾級而上亭曰望湖山後有小洞可坐二¶
人洞北有大洞方濶兩旁石榻可坐旁刻字曰玉泉觀¶
音洞剔蘚辨之下三字乃後人續刻者相傳金章宗避¶
暑於此上有芙蓉殿漫不可尋但荒榛碧瓦而已出洞¶
尋舊路而西有廢菴又一洞亦曰觀音洞山麓有吕公¶
洞(前溪/集)¶
原補陀寺在玉泉山半門内即吕公洞寺右躋石級上¶
<pb:KR2k0036_WYG_085-33b>¶
望湖亭(南濠/集)¶
原由香山至望湖亭一水夹溝而出荇菜交横凡三里¶
許水漸狭隠隠不知所之遊者遂以西湖止此望通衢¶
取道入城不知轉入林中灌木忽開迴堤十里鵁鶄鵜¶
鶘低飛逺立逺水長流不減杭之段家橋也(燕都遊/覽志)¶
原玉泉山有吕公巖下臨一潭廣丈餘山上有看花臺¶
卷幔樓(燕都遊/覽志)¶
　　(臣/)等謹按看花臺卷幔樓今皆無考¶
<pb:KR2k0036_WYG_085-34a>¶
原崇真觀在玉泉山下觀外小澗環流橋壊循岸西清¶
淺處以渡其前累石為臺臺下甃方池池上有斗室曰¶
靈淵齋(錢文/肅集)¶
　　(臣/)等謹按崇真觀靈淵齋今皆無考¶
補玉泉山右名瓦窑頭西向有隆佑菴僅數㕓有垂栁¶
内蒔名花楚楚可觀(山行/雜記)¶
　　(臣/)等謹按隆佑菴今無考¶
原吕洞賓名嵓唐吕渭之後五代間從鍾離權得道與¶
<pb:KR2k0036_WYG_085-34b>¶
權更出沒人間權不甚多而洞賓蹤跡數見好道者每¶
以為口實(䝉齋/筆談)¶
原華嚴寺左有洞曰翠華中有石林可憩息題詠頗多¶
苔漬不可讀又有石洞在山腰若鼠穴寺北石壁泉出¶
其下作裂帛聲故名裂帛泉有亭可望西湖故名望湖¶
亭(瀟碧/堂集)¶
原華嚴寺有小洞三俱幽邃屋後石壁下一池其形如¶
壺土人呼為揑鉢湖(長安可/遊記)¶
<pb:KR2k0036_WYG_085-35a>¶
　　(臣/)等謹按揑鉢無據似與裂帛同音以訛傳訛耳¶
原上華嚴寺下華嚴寺俱正統間建其額英廟勅賜寺¶
有二洞一在山腰一在殿後曰七真洞或云即翠華洞¶
洞中石壁鐫元耶律丞相一詞夏相國言和之亦刻于¶
壁(長安/客話)¶
原華嚴寺鑿山為洞下上凡五處深者二三十步淺者¶
十餘尺(文義/集)¶
原華嚴寺後有竇深不可測其上為望湖亭見西湖明¶
<pb:KR2k0036_WYG_085-35b>¶
如半月(珂雪/齋集)¶
原自華嚴寺西度三石橋門臨水曰金山寺寺西北皆¶
山也(大復山/房集)¶
原金山寺磵道欹窄僅可徒步旣至寺抵一等菴觀龍¶
洞洞方廣不及尋丈旁有石穴深窅莫測(錢文/肅集)¶
原金山寺西麓盡處也(游/業)¶
原華嚴右半里為金山寺山有玉龍洞洞出泉甃石為¶
暗渠引水伏流約五里入西湖名曰龍泉堂湖亭建其¶
<pb:KR2k0036_WYG_085-36a>¶
上(長安/客話)¶
原望湖亭不作於龍潭而作於裂帛湖上真無識也(袁/中)¶
(郎/集)¶
原裂帛從玉泉山根出溢而為渠依山瞰泉為昭化寺¶
基今已廢其鄰為史園正泉所出也(珂雪/齋稿)¶
原裂帛湖泉仰射如珠串古榆蔭潭上極幽秀過趙家¶
隄水更深碧(長安可/遊記)¶
(原吳師道遊西山詩序趙三月十七日金華吳師道正/傳晉寧張翥仲舉襄城  璉伯器臨川吳當伯尚河東)¶
<pb:KR2k0036_WYG_085-36b>¶
(王雍元肅同遊西山玉泉䕶聖寺遂至香山旣歸各賦/詩以紀實先是䕶聖主僧月潭師款客甚勤留之不果)¶
(則約以冄遊又約以詩為寄未及寄則又屢督趣之於/是裒寫為卷納之山中四人者推其為最長故其詩居)¶
(首而又復叙其略焉吁吾曹東南西北之人幸而會于/京師佳時勝集徜徉名山水間旣愜于心師超然方外)¶
(而獨惓惓焉其髙致尤可愛而仰也秋風揚舲客興未/已又将往踐前約然桑下三宿之戀或法所不可師其)¶
(有以語我乎日吳禮部集伯器吳伯尚王元肅同遊西/原三月十八  張仲舉趙)¶
(山玉泉遂至香山詩翠肅清門外春草青背城曼衍趨/郊坰西山曉晴出蒼  髙下不㫁如連屏道旁巨冡烏)¶
(鳥噪寒日野祭遺羶腥溝深路狹雪泥在緩控瘦馬仍下/竛竮行行将近寺始見半空碧瓦浮晶熒先朝營構天)¶
(冠千門萬户伴宫庭寺前對峙兩飛閣金鋪射日開朱/櫺截留累石作平地修梁雄跨相緯經平臺當前白玉)¶
<pb:KR2k0036_WYG_085-37a>¶
(座刻鏤精巧多殊形常時御舟此遊幸清簫妙管魚龍/聴沿堤萬栁著新緑未見蒲葦彌煙汀鳬飛鷺起渺空)¶
(濶使我清思凌滄溟遊船兩兩棹歌起亦有公子攜娉/婷主僧説法據髙座撞鐘擊鼓聲發霆欣然肅客導周)¶
(歴顧瞻幻怪何神靈後園小殿翳花木繡幃香閣猶深/扄坐陪方丈談亹亹伊蒲清供分餘馨出門暄風掠人)¶
(面前後復歴峴與陘泉乾土淺草樹少祇有廟塔髙亭/亭香山蘭若金源舊猶餘大定殘碑銘長松老檜見未)¶
(見唯有澗水遶屋鳴清泠攀危陟峻劇喘汗却下迅走/誰能停班荆列坐杏花底持觴愛此香雪零日晷漸隠)¶
(半峰側酒行不盡雙玉瓶衆賓未醉有餘興惟我却飲/嗟獨醒疾驅迅馬路已熟遙見樓堞塵㝠㝠歸来門巷)¶
(未深黑春雲黯黯明疎星廣文官况淡於水矧復聚散/如浮萍玉泉頗恨不少住客意更擬同揚舲明朝清遊)¶
(墮夢境擁書却坐槐陰㕔之同上出泉泉流樹色鏡中/原胡廣玉泉山作  玉泉  山下)¶
<pb:KR2k0036_WYG_085-37b>¶
(懸却帶西湖連内苑直下通津先百川㣲風時動碧波/蹙明月夜映清光圎此中曾照古人影故碣記得金元)¶
(年鄒胡文穆集嶂霧巖雲湧玉泉長流未似瀑流懸聲/原  緝和韻)¶
(驚素練鳴秋壑光訝晴虹飲碧川飛沫拂林空翠濕跳/波濺石碎珠圎傳聞絶頂芙蓉殿猶記明昌避暑年)¶
(素齋集陽玉泉道中作/原李東)　(日照山山紫翠生雨餘秋色/)¶
(更分明蜃樓出霧東浮海雉堞連雲北繞城舊識郵亭/猶問路漸多僧寺不知名十年幾度登臨約未盡平生)¶
(吏隠情夏懐麓堂集作/原劉大  玉泉道中)　(晩来聫騎踏晴沙風景蒼蒼/)¶
(一望遐幾處白雲前代寺數村流水野人家鶯啼别墅/春猶在馬到西山日未斜回首不知歸路逺九重宫殿)¶
(隔煙霞飲東山集/原吳寛  玉泉作)　(龍脣噴薄淨無腥純浸西南萬叠/)¶
<pb:KR2k0036_WYG_085-38a>¶
(青地底洞名疑小有江南泉類𩔖中泠御厨絡繹馳銀/甕僧寺分明枕玉屏曾是宣王臨幸處遊人誰複上髙)¶
(亭何匏翁家藏集/原  景明玉泉詩)　(行遊金口寺坐愛玉泉名雲去隨/)¶
(龍女風来動石鯨入宫朝太液穿苑象昆明却望天河/水迢迢萬古情  大復山人集)¶
(原李濓玉泉山詩地章宗避暑玉泉山宫女隨鑾到此/閣昔日翠華歌舞  於今猶見五雲還  嵩渚集)¶
(原廖道南玉泉亭作披偶来池上酌暫謝區中縁水澗/雙飛鳥林疎獨抱蟬  雲穿紫竹聴雨落紅蓮終日石)¶
(梁坐相看意惘然小元素集笑指蓬莱石春桃幾樹花/原朱曰藩玉泉寺  山詩)¶
(仙潭馴白鹿童子戲金沙一榻居士室三車長者家凴/君磨素壁重過賦青霞  山帶閣集)¶
(原何棟玉泉詩鸚鬼斧何年鑿仙源此日看濺珠翻石/溜拂鏡漾晴瀾  鵡春塘淨雲霞夕影寒分流入内苑)¶
<pb:KR2k0036_WYG_085-38b>¶
(故作九龍盤玉太華集/原髙應冕遊  泉寺詩)　(西山玉泉寺蒼翠横寥廓寒/)¶
(流迥清池落木何消索青峰映蓮宇白雲度深閣攜壺/歴翠㣲披襟憩幽壑感此髙秋景寧忘朋聚樂長吟石)¶
(上風緬懐雲中鶴何當一来遊遂我芙蓉約/集)　(髙光州/)¶
(原歐大任同黎秘書遊西山經玉泉山池亭望西湖詩/  並馬今朝路西行訪石經山泉浮鉢緑湖草映袍青)¶
(積玉迷春澗飛花入暮亭十年江上客煙雨憶揚舲/歐虞部集)¶
(原胡應麟遊玉泉詩作殿隠芙蓉外亭開薜荔中山光/寒帶雨湖色淨連宫  賦攜詞客行歌伴釣翁夕陽沙)¶
(浦晩鳬雁起秋風詩少室山房集鬬嵯岈水底浮光浸/補王惲重遊玉泉    峰頭亂石)¶
(碧霞絶似蘇門山下路惜無修竹與桃花脈秋澗集靈/原黎民表遊西山玉泉池詩  圎渟知異  方折紀)¶
<pb:KR2k0036_WYG_085-39a>¶
(蹤濯月金規滿含風石鏡融平湖隠作浪曲澗瀉為淙/一入昆明去千秋照綺櫳  瑤石集)¶
(補黄清老玉泉山懐友作樹逺水平林翠繞城秋来風/雨動離情玉泉千尺梧桐  月下蕭蕭落葉聲  樵川)¶
(集吳子髙次韻馬伯庸玉泉山作/補)　(飛絮晴絲絡馬頭/)¶
(春風長記侍宸遊牙檣映日開龍艦天樂連雲上翠樓/楊栁盡隨隄北偃芙蕖不礙水東流遙憐玉輦時巡處)¶
(千里風煙紫塞秋詩文翰類選何代門當玉澗灣潮音/原程敏政吕公洞    石洞知)¶
(疑可聴仙駕杳難攀暗穴深通海危亭上據山吟身貪/縱步遙帶夕陽還  篁墩集)¶
(原李濓遊吕公洞詩始窈窕吕公洞逶迤玉泉側澗流/緬松門石梁亘雲壁  入日匿影徐轉天漏白靈窟度)¶
(縈迴細徑縁攲仄杖邊霏漸分衣上霰㣲積紫芝敷異/芬瑤草弄明色窮猿倒窺人仙鼠飛避客遙遙薜蘿陰)¶
<pb:KR2k0036_WYG_085-39b>¶
(嫋嫋蒼翠夕金膏欣可餐石髓恨難識意愜諸妄遺神/超萬縁釋伊予事沈㝠夙負山水癖曩聞吕仙名茲覽)¶
(修真跡丹罏滅灰燼石狀有苔蝕一遊洞庭波千載杳/消息珪組知爾忘煙霞恣所適私哂名利心蹩□竟何)¶
(益杭嵩渚集吕公洞詩/原  淮西山)　(我尋吕公洞水邊春駐鞍側/)¶
(身入地底偪仄頗礙冠導燈如星明墮石訝劍攅魚貫/縁曲折忽俯千丈湍却步前未敢下有龍結蟠腥風起)¶
(昏黑颯爽肌粟寒五年客京華茲辰亦奇觀合雙溪集/原皇甫濓玉泉山寺七真洞詩  髙閣重巖  層臺集)¶
(樹幽風殘芝洞日雲落磵泉秋貝葉看深誦金沙歴晩/遊七真懐秘躅彷彿在山邱  皇甫水部集)¶
(原耶律楚材鷓鴣天詞刼花界傾頽事已遷浩歌遙望/意茫然江山王氣空千  桃李春風又一年  横翠嶂)¶
(架寒煙野花平碧怨啼鵑不知何限人間夢併觸沈思/到酒邊  湛然居士集)¶
<pb:KR2k0036_WYG_085-40a>¶
(原夏言和詞日人世滄桑有變遷靈巖玉洞自巋然朝/衣幾共遊山  佛界仍存刻石年  嗟嵗月惜風煙等)¶
(閒花發又啼鵑只将彩筆題僧壁玉帶長留向日邊/桂洲集)¶
(原倪岳遊玉泉華嚴寺詩殿門外寒流浸碧虚玉泉山/上老僧居芙蓉雲鎖前朝  耶律詩存古洞書曲澗正)¶
(當虹飲處好山相對雨晴初笑攀石磴臨髙頂浩蕩天/風襲翠裾  青谿集)¶
(原李夢陽翠華巖詩厥洞劖耶律詞其名翠華巖俯視/聳觀閣仰面攅松杉  維何王代鬼斧開嶄嵓精氣久)¶
(削薄烟嵐鬱相攙屢憩騐足&KR1472;獨往悲情凡入蘿畏石/墜轉嶠驚日銜飄飄萬里風吹我秋衣衫放迹慕康樂)¶
(入道懐賀監載思武陵避愈悵桃花碞去住亦由人極/目江上帆  空同集)¶
(原何棟華巖寺詩花尋山入淨苑撫石眺芳洲巖樹雲/邊盡春泉雨外流  深時見鹿荷密欲藏鷗夙昔懐邱)¶
<pb:KR2k0036_WYG_085-40b>¶
(壑将因叢桂留亭太華集與客提壺上翠㣲千家山郭/原李夢陽望湖  集句)¶
(靜朝暉平沙渺渺来人逺黄鳥時兼白鳥飛老曉行不/厭湖上山别有天地非人間安得移家此中  白雲長)¶
(在水潺潺望空同集/原何景明  湖亭詩)　(獨上湖亭望霜空萬里明檻疑/)¶
(天上立槎是斗邊行雲霧迷山殿芙蓉暗水城先朝四/百寺秋日遍題名  大復山人集)¶
(原張治望湖亭詩冷望湖亭下水如烟曾記宣王賜幸/年玉輦不来鳬雁  一湖楊栁鎖春煙  張文肅集)¶
(原文徵明望湖亭詩馬寺前楊栁緑陰濃檻外晴湖白/映空客子長途嘶倦  夕陽髙閣送飛鴻即看栁色浮)¶
(天際已覺扁舟落掌中三月燕南花滿地春光都在五/雲東  甫田集)¶
(原王穉登望湖亭詩寺亭邊楊栁水邊花落日行人正/憶家不及江南湖上  木蘭舟裏載琵琶  燕市集)¶
<pb:KR2k0036_WYG_085-41a>¶
(原王樵望湖亭詩穜平疇門外春雨逺寺山邊夕陽栁/䕶溪橋輦路水肥  稑江鄉  方麓居士集)¶
(原朱國祚裂帛湖上作/風纔幾日藥甲已先青)　(水淨一匹練山圍六扇屏春/介石齋集  以上各條原在)¶
(郊坰門/今移改)¶
　¶
　¶
　¶
　¶
　¶
<pb:KR2k0036_WYG_085-41b>¶
　¶
　¶
　¶
　¶
　¶
　¶
　¶
欽定日下舊聞考卷八十五¶
