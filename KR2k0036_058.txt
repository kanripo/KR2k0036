# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:23.742092
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷五十八
<pb:KR2k0036_WYG_058-1a>¶
欽定四庫全書¶
欽定日下舊聞考卷五十八¶
　　城市(外城南城二/)¶
原祈穀壇大享殿即大祀殿也永樂十八年建合祀天¶
地於此其制十二楹中四楹飾以金餘施三采正中作¶
石臺設上帝皇祇神座於其上殿前為東西廡三十二¶
楹正南為大祀門六楹接以步廡與殿通殿後為庫六¶
楹以貯神御之物名曰天庫皆覆以黄琉璃其後大殿¶
<pb:KR2k0036_WYG_058-1b>¶
易以青琉璃瓦壇之後樹以松栢外壝東南鑿池凡二¶
十區冬月伐氷藏凌隂以供夏秋祭祀之用至嘉靖二¶
十一年撤大祀殿擬古明堂名曰大享毎春行祈穀禮¶
隆慶元年禮官言先農之祭即祈穀遺意宜罷祈穀於¶
先農壇行事大享禮亦宜罷詔可至崇禎十四年正月¶
上辛復行祈穀禮十五年正月上辛即在朔日禮部以¶
朝賀不便請改十一日中辛得㫖於中辛日行禮(春明/夢餘)¶
(録/)¶
<pb:KR2k0036_WYG_058-2a>¶
増¶
祈年殿在成貞門北壇圓三成南嚮上成徑二十一丈¶
五尺二成徑二十三丈二尺六寸三成徑二十五丈面¶
甃金甎圍以石石䦨四百二十南北三出陛東西一出¶
陛上成二成各九級三成十級壇上建¶
祈年殿制圓内外柱各十有二中龍井柱四檐三重上¶
金頂左右廡各九間均覆青琉璃前為¶
祈年門崇基石䦨前後三出陛各有一級門外東南燔¶
<pb:KR2k0036_WYG_058-2b>¶
柴鑪一瘞坎一燎鑪五制如¶
圜丘(㑹大清/  典)¶
　　(臣/)等謹按¶
祈年殿¶
祈年門舊名大享殿大享門乾隆十六年改今名¶
増内壝周百九十丈七尺二寸門四北門後為¶
皇乾殿五間上覆青琉璃南嚮正面三出陛東西一出¶
陛各九級石䦨五十有九(會大清/  典)¶
<pb:KR2k0036_WYG_058-3a>¶
增内壝東門外長廊七十二間二十七間至¶
神㕑井亭又四十五間至宰牲亭為祭時進俎豆避雨¶
雪之用壝外圍垣東西北三面各有門南接成貞門(同/上)¶
増凡祈穀之禮嵗以正月上辛祀¶
上帝為民祈穀¶
皇天上帝位第一成殿中南嚮奉¶
太祖高皇帝¶
太宗文皇帝¶
<pb:KR2k0036_WYG_058-3b>¶
世祖章皇帝¶
聖祖仁皇帝¶
世宗憲皇帝配饗東西嚮(同/上)¶
増先祀一日¶
皇帝詣¶
南郊齋宿至¶
祈穀壇外壝南門右降輦入¶
祈年門左門詣¶
<pb:KR2k0036_WYG_058-4a>¶
皇乾殿上香行禮詣¶
祈年殿㳟視¶
壇位由東門出詣¶
神庫視籩豆迺詣¶
齋宫(同/上)¶
増祀日設¶
皇帝拜位于第一成¶
殿門内設讀祝受福胙位于拜位之前¶
<pb:KR2k0036_WYG_058-4b>¶
皇帝由祈年門左門入陞左階進¶
殿左門至拜位行禮¶
上帝前用帛一樂章燔柴迎¶
帝神奏祈平奠玉帛奏綏平進俎奏萬平初獻奏寳平¶
亞獻奏穰平終獻奏瑞平徹饌奏渥平送¶
帝神奏滋平望燎奏穀平禮成(同/上)¶
　　(臣/)等謹按康熙五十四年奉¶
上諭據太常寺奏春祭¶
<pb:KR2k0036_WYG_058-5a>¶
祈穀壇于初十日上辛致祭但次年正月初十日雖繫¶
　　上辛尚未立春從前亦有于次辛下辛致祭之時¶
　　大學士㑹同太常寺議奏遵¶
㫖議準于下辛行禮遂為定制云¶
増乾隆八年¶
御製上辛日祈穀詩　東陸暉晴旭¶
穹壇颺瑞煙上辛邀¶
帝佑依古重民天量幣牲惟犢燔柴燭被田八音調太¶
<pb:KR2k0036_WYG_058-5b>¶
簇九奏叶朱絃寅祀增乾惕駿奔敢後先繼繩思¶
祖徳對越儼¶
皇乾百辟威儀賛一衷夙夜䖍祈年陳至願¶
錫我有秋連¶
増乾隆二十年¶
御製祈穀禮成述事¶
祈年寳殿集諸祥祭重初辛典制詳恰慶元正符嵗徳¶
喜臨人日祝金穰時和農稔陳恒願¶
<pb:KR2k0036_WYG_058-6a>¶
天與人歸沭寵光更冀¶
鴻禧奠西極王臣率土樂安康(時準夷内亂來歸者接/踵因命出師戡定之)¶
増乾隆二十一年¶
御製祈穀禮成恭紀　祈辛兆祀禮¶
皇乾國本民依意倍䖍大武一元角繭栗朱干八佾羽¶
翬翩去年曾是希¶
鴻佑(上春祈穀禮成述事有更冀果有鴻禧莫西極之/句時甫出師戡平伊犁入夏    捷奏信    上)¶
(蒼慈/佑也)西極眞教奠塞堧求定¶
<pb:KR2k0036_WYG_058-6b>¶
明昭賚耆定綏豐益祝萬邦連¶
増乾隆三十五年¶
御製祈穀禮成述事　春立方為節應正(是月初九/日始立春)¶
祈農典合次辛行金穰脩¶
祀日逢卯震徳乗時嵗納庚顧諟¶
照臨有明命由來呼吸可通誠去年曾是希¶
鴻佑(去年正值出師定緬奉軍行/祀時曾竭誠黙告佐我)果格朱波績底成¶
増乾隆三十八年¶
<pb:KR2k0036_WYG_058-7a>¶
御製次辛¶
祈穀禮成述事　祇畧椶街減步趨(舊儀于塼城門外/西階設椶薦處降)¶
(輦今由塼城西南角降輦易禮轎至省/  祈年門西階步入視舊儀行陟微)¶
祈年式禮未微渝(去嵗冬至玉帛圜丘大祀改定儀注/于升階奠    後即還就讀祝位立)¶
(以次進俎三獻及飲福受胙禮成始還至二成拜位行/禮稍省登降兹    祈穀以在    祈年殿中一如舊)¶
(制/)春前雖次還如上(立春在/十二日)月合同干恰不殊(正月月/合在辛)¶
呹肸薌牛燭沙海鏗鏘儀鳳叶笙竽金川耆定昔逢已¶
(前平金川/嵗在己巳)籲¶
<pb:KR2k0036_WYG_058-7b>¶
眷捷聞今已符¶
増乾隆四十年¶
御製正月次辛¶
祈穀禮成述事一律　運轉璇璣支幹輪¶
祈年占熟值兹辰正元初酉逮次酉(元旦己酉是日為/新正次酉適符留)¶
(熟之/占)春後中辛即次辛(雖用祈穀例用春初上辛今年/    正月次辛而以初五立春)¶
(計之則仍/為上辛云)進俎一元升大武在懸九奏叶韶鈞躬承¶
穀祀四十嵗終始惟誠朂永寅¶
<pb:KR2k0036_WYG_058-8a>¶
増乾隆四十二年¶
御製次辛¶
祈穀禮成述事　元日值齋移次辛迺縁舊例此遵循¶
未能敬事法¶
皇考亦曰因時奉¶
懿親(恭查順治十五年正月初四日上辛齋戒正值元/旦改于次辛行禮又康熙五十四年以次年正月)¶
(初十日上辛尚未立春議改次辛或下辛行禮載在㑹/典遵行然此非獨本朝為然考宋史禮志真宗景徳三)¶
(年待制陳彭年言來年正月三日上辛祈穀至十日始/立春請以立春後上辛行禮又文獻通考載英宗治平)¶
<pb:KR2k0036_WYG_058-8b>¶
(二年禮院言元日朝會夀聖節多與上辛相近改用中/辛此因春前及元日移改次辛所由昉也又查雍正七)¶
(年于次皇考諭㫖以定例正月上辛若在初五以前則/改    辛但元旦朝賀乃朕躬之禮儀若因而展)¶
(祈穀之期于心深有未安着于初二日上辛行禮煌煌/    聖訓實萬世不刋之論朕因思    皇考時元旦)¶
(升殿僅受羣臣之賀自當停朝正以從賀/遇元辰躬率王公大臣詣    東朝拜)　(祈穀朕今/  聖母嵗)¶
(首慶典不應有闕且次辛用事史冊及夲朝舊例可徵/準禮從宜各惟其正因其時恐有未喻朕意者爰詳識)¶
(于/此)志必誠而儀必肅樂惟和則禮惟彬武功成更嵗逢¶
稔稠叠䝉¶
庥倍切寅¶
<pb:KR2k0036_WYG_058-9a>¶
原齋宫在圜丘之西前正殿後寢殿傍有浴室四圍牆¶
垣以深池環之東西懸太和鐘毎郊祀候駕起則鐘聲¶
作登壇則止禮畢升駕又聲之(春明夢/餘録)¶
増成貞門外西北為¶
齋宫東嚮正殿五間崇基石䦨三出陛陛前左設齋戒¶
銅人石亭一右設時辰牌石亭一後殿五間左右配殿¶
各三間内宫牆方百二十三丈九尺九寸中三門左右¶
各一門牆外環池前跨石梁三左右各一東北隅鐘樓¶
<pb:KR2k0036_WYG_058-9b>¶
一外宫牆方一百九十八丈二尺環以㢠廻廊一百六十¶
三間復遶以深池宫門石梁均與内同(會大清/  典)¶
増乾隆七年¶
諭¶
天壇¶
地壇舊制建有齋宫年久傾圮未經繕修朕意於大祀¶
前期致誠赴壇齋宿行禮其應如何修建之處該部即¶
前徃相視繪圖呈覽至興修之時著委内務府熟諳工¶
<pb:KR2k0036_WYG_058-10a>¶
程之人仍㑹同工部太常寺委官一同監修又¶
諭朕惟¶
郊壇祭祀必致誠敬以薦明禋歴來前期齋戒悉遵舊¶
制住宿别殿今¶
郊壇建有齋宫若於致祭之期親詣齋宫更為祇肅該¶
部詳酌妥議具奏(典太清會/  則例)¶
増乾隆七年十一月¶
御製南至前一日詣齋宫齋宿詩　消息㣲陽届復辰¶
<pb:KR2k0036_WYG_058-10b>¶
䖍居齋室潔¶
明禋葳㽔鳳輦迎黄道棽麗龍旗出紫宸　槐栁成行¶
界道明銅壺漏永午窗晴篆烟微裊心如水寂静堦墀¶
近太清　沖融月窟與天根治理㡬康在黙存守徳由¶
來勝守險當年何事塹防門(齋宫猶明朝所建重/牆周池警衛甚嚴云)　緹¶
帷候律驗璿筩百辟齋居此日同黼座景長増肅穆¶
泰壇東峙繚垣紅¶
増乾隆十年十一月¶
<pb:KR2k0036_WYG_058-11a>¶
御製齋宫叠舊作韻　將臨¶
大祀惕予躬肅肅清齋此在宫一氣迴時天意見諸縁¶
淨處道心融閒聽韶磬松風外(齋宫牆外即神樂所毎/以豫日執事官演禮于)¶
(此/)坐騐周圭日影中昭事惟馨吾敢謂只餘顒若數年¶
同¶
增乾隆十一年四月¶
御製齋宫對雨有作　自我肇¶
元祀四年三望霖(毎值常雩於癸亥年始定議舉行然/    祭期無不望雨者今嵗仰䝉)¶
<pb:KR2k0036_WYG_058-11b>¶
(復天眷膏澤已霑而此日/  霡霂優渥何慶如之)敷天新沛澤豫日此濃隂樹¶
色深如洗簷聲静似斟依然遷坐處敢忘曩時心¶
増乾隆十三年正月¶
御製詣齋宫作　六龍夙駕迎春馭(次日/立春)百辟同欽¶
祈穀齋麗日和風調玉律綵旛花勝耀天街　穹窿青¶
宇禮¶
皇乾壇位瞻餘視豆籩(詣齋宫則視年至壇位此禮蓋/舉于乾隆七    詣    皇乾)¶
(殿神主前拈香瞻拜閲始議壇後親/視籩豆則去嵗降㫖茲    行云)禮酌簡繁惟致敬¶
<pb:KR2k0036_WYG_058-12a>¶
心期暘雨協占年　齋宫坐久愛清嘉香裊明窗篆縷¶
斜静聽排門喧吉爆春音先到萬民家¶
増十一月¶
御製詣齋宫詩　玉琯陽将復金街曉不寒綴先考五¶
輅儀衛肅千官(是嵗定籩豆從古式並考五輅大駕之/度命以    南郊大祀為始一遵新制)¶
(云/)昭徳夫何有正名蘄所安瓣香瞻¶
帝載祭位儼¶
穹壇(詣齋宫則視壇位數嵗來毎行之而嵗降皇穹宇/咫尺不一拈香瞻禮于心不安故去    㫖命廷)¶
<pb:KR2k0036_WYG_058-12b>¶
(臣考古準今復定視壇之前先詣備稍皇穹宇拈/香行禮並親視籩豆之儀于禮為    愜悃誠云)齋室¶
清心坐窗曦舉眼看明朝修毖祀兢惕志遑寛¶
増乾隆十八年正月¶
御製詣齋宫作　引仗青旗出禁城祥凝樓雪曉風輕¶
祈¶
辛預日齋宫宿又得新詩紀上庚　謁¶
壇眂濯典依前欣覩翬飛重煥然申命秩宗稽古義新¶
題寳額號¶
<pb:KR2k0036_WYG_058-13a>¶
祈年(殿仍前明之舊瓦用青黄緑三色顔曰大享殿皆/於義未當乾隆十六年重加修葺易用純青命禮)¶
(臣考正題為用紀祈年/殿時始竣工    其事)　温暾曦影一窗紅數紀流隂¶
黙忖中即事拈毫前後異寸心䖍敬始終同¶
増乾隆二十年正月¶
御製詣齋宫詩　太和¶
祝帛例䖍瞻(别祭皆于中和殿視祝版惟之/  圜丘祈穀例于太和殿視)詣次齋居¶
致敬嚴翠輦平臨黄道直皇州春色富閭閻　葩瑵金¶
根迤邐排叩¶
<pb:KR2k0036_WYG_058-13b>¶
壇閱豆典儀皆西墉一室明窗静(齋宫在/壇之西)今昔年光入¶
緬懷¶
増乾隆二十四年四月¶
御製詣齋宫作　輕輿齋宿出都城更擬明晨步禱行¶
(時望雨甚殷将以翊晨自/齋宫步行詣    壇展禮)不敢依常排法駕祈¶
恩減徹竭予誠¶
常雩舉十六年過(勅議雩祭之禮以乾隆癸亥/    舉行閲今已十六年矣)毎致徂¶
宫嘆若何厯嵗詩屏一周讀霑膏逢少旱逢多　端居¶
<pb:KR2k0036_WYG_058-14a>¶
静覺漏聲稀幾務雖疏更勅幾食變坐遷子所慎恒暘¶
愆雨我知非¶
増乾隆二十九年四月¶
御製詣齋宫二首　萋芊綠草潤天街五輅儀鍠迤邐¶
排不敢矯情為徹減(向年輿詣常雩或值望雨率屏儀/衛輕    齋宫次日致祭步行由)¶
(齋宫詣恒霏壇者有之今春屢霑膏澤入/夏細雨    不至待澤孔亟故照常行禮)中心仍願雨¶
尤佳　瓣香肅謁¶
皇穹宇旋步三成敬視¶
<pb:KR2k0036_WYG_058-14b>¶
壇退即齋宫滋惕息歴年寅畏壁詩㸔¶
増乾隆三十四年四月¶
御製詣齋宫叠己夘舊作韻　預日來齋因出城年年¶
抱蜀敬躬行雨暘願彼四時順乾惕攄斯一念誠　壁¶
詩重讀十年過昔日今時較若何(己夘自春入夏缺雨/    常雩時望澤甚)¶
(殷曾于詣齋宫詩述意今年春膏優渥為北方所罕覯/麥秋可冀豐収黍田亦正當勃發讀壁間己夘舊作慰)¶
(以為/懼)春澤似兹眞罕遇懼心深比慰心多¶
増乾隆三十六年正月¶
<pb:KR2k0036_WYG_058-15a>¶
御製詣齋宫作　葩瑵㫋旌玉輦行農占恰值穀朝晴¶
却因冬雪非優渥仍望春雲霈瑞霙　年年躬¶
祭敬誠申忽作六旬有一人依例遣官視¶
籩豆欲留餘力肅¶
明禋(向詣齋宫謁之茲神位拈香瞻拜後視官籩豆之/禮亦毎親行    以年踰六旬依例遣  行禮)¶
萬㡬神運非繁簡五夜心清凛旦明雖是無時不用敬¶
於斯敬實倍常情¶
増十一月¶
<pb:KR2k0036_WYG_058-15b>¶
御製詣齋宫作　善霽曦光暖(俗以無風而/霽謂善晴)平明出鳳¶
闉重樓皆積玉九陌漸融銀¶
天澤先長至¶
慈釐被普垠齋宫排鵠立(陪祀王公百官/例于齋宫候駕)此喜共羣臣¶
増乾隆三十八年正月¶
御製詣齋宫作　玉輦陳儀金水橋午門鐘動御街迢¶
詣¶
壇致敬先庚日稽典惟遵値嵗朝(今嵗依㑹祈穀以次/辛日    典若元旦)¶
<pb:KR2k0036_WYG_058-16a>¶
(逢齊則以/次辛行禮)　重樓都積玉層層瑞色祥烟昆鬰蒸祈穀¶
齋逢穀日雪何修斯遇凛欽承　翠殿崔巍護紫垣瓣¶
香瞻拜進西門(向詣齋宮日皆于/外降輦步入恭詣)　　(祈年殿塼城門/皇乾殿上香瞻)¶
(拜今議定儀注由西門步/入行禮畧節行陟之勞)近縁步履微從省久擬躬行¶
永弗諼¶
増乾隆四十一年¶
御製正月八日詣齋宫作　占穰農諺値金庚況是兼¶
逢穀日晴夜雪午風經昨過盅融和旭颺前旌　黄道¶
<pb:KR2k0036_WYG_058-16b>¶
値南路轉東入¶
壇謁¶
位禮崇隆栢松根下積餘雪澤在農田感謝中　齋殿¶
南廂十笏居明窗坐覺體安舒案陳詩冊從頭看(自己/夘年)¶
(冬至始毎嵗禮成祈穀書于常雩之案南郊三大祀所/有詣齋宫及    詩皆    冊陳    頭毎至輒披覽)¶
(一/過)敬怠因心自檢予¶
原神樂觀在天壇内之西設提㸃知觀教習樂舞生内¶
有太和殿遇祭則先期演樂於此(春明夢/餘録)¶
<pb:KR2k0036_WYG_058-17a>¶
(原李夢陽郊觀齋居東邉喬二太常作獨人日過仙院/青霞縹緲分碧回瑤澤草紅綻蘂宫雲  處依松樹清)¶
(齋對鶴羣桃源知並入/惆悵不逢君  空同集)¶
補國朝郊祀賛禮者太常寺之道士奏樂者神樂觀之¶
道士皆異端也天神何為而格哉(留青/日札)¶
増神樂署東嚮正中凝禧殿五間崇基三出陛各六級¶
左右歩廊各二間後顯佑殿七間左右各三間殿後袍¶
服庫二十三間典禮署奉祀堂南北各三間左右門各¶
三間左門東通賛房恪恭堂各三間正倫堂候公堂各¶
<pb:KR2k0036_WYG_058-17b>¶
五間南轉穆佾所三間右門東掌樂房協律堂各三間¶
教師房伶倫堂各五間北轉昭佾所三間前後均聫檐¶
通脊正門三間三出陛各四級圍牆東西四十四丈四¶
尺南北二十丈七尺二寸(典大清㑹/  則例)¶
　　(臣/)等謹按神樂署舊名神樂觀乾隆二十年改今¶
　　名凝禧殿舊名太和殿康熙十二年改今名¶
増乾隆七年¶
諭朕毎臨大祀必恭必親今因時享聆太常寺笙簫管¶
<pb:KR2k0036_WYG_058-18a>¶
籥之奏至不能分别宫商而以之侑享¶
郊社宗廟何以交神明而達誠敬朕既命莊親王三泰¶
張照為總領樂部大臣非祇轄和聲署也太常寺樂尤¶
宜加意整頓嗣後一應太常樂部俱着管理又聞向來¶
太常寺樂員俱係道士承充此亦沿襲明代之舊夫二¶
氏異學不宜用之朝廷今縱不能使為二氏者盡歸南¶
畝被服儒風何乃用道士掌宫懸司燎瘞為¶
郊廟大祀駿奔之選暇日則向民間祈禱誦經以餬其¶
<pb:KR2k0036_WYG_058-18b>¶
口成何典制豈不貽笑後世耶太常寺樂員嗣後毋得¶
仍習道教有不願改業者削其籍聽為道士可也朕詢¶
問三泰知額設多至五六百人得毋冗濫着莊親王等¶
詳查定議如果額數太多即奏請芟汰與其多而無用¶
不如減少額數將錢糧歸併酌增精選實能任事之人¶
令其承應(典大清㑹/  則例)¶
　　(臣/)等謹按明代太常寺贊禮奏樂皆用道士以黄¶
　　冠而列¶
<pb:KR2k0036_WYG_058-19a>¶
郊廟殊為非禮¶
本朝悉加釐定凡禮儀則賛禮郎司其職而樂舞之掌¶
皇上復訓飭樂部大臣慎加遴選不令道流濫厠聲容¶
　　羙盛儀度整嚴益昭對越之精䖍矣¶
原犧牲所建于神樂觀之南東北為司牲祠舊制嵗以¶
十二月朔旦駕臨親閱以後毎夕輪一大臣視之盖自¶
五府及吏户禮兵工五部通政翰林堂上官之不司刑¶
者皆與焉凡兔房鹿檻羊機牛枋猪圈周行歴視出入¶
<pb:KR2k0036_WYG_058-19b>¶
皆騎卒火甲人等護衛毎夕鐘定人静乃出至中宵始¶
回城門起鑰以入次早復命用騎卒自宣徳年始(春明/夢餘)¶
(録/)¶
増犧牲所南嚮大門三間内花門一座正房十有一間¶
中三間奉犧牲之神左右牧夫房各二間牛房各二間¶
後屋十有六間内滿漢所牧房各三間所軍房一間貯¶
草房五間草夫房四間東邉兩重四十八間内貯料房¶
二間貯草房三間牛房十有五間羊房五間鹿房二十間¶
<pb:KR2k0036_WYG_058-20a>¶
兎房三間西邉一重十有五間内庫房一間泡料房磨¶
房各二間豕房五間牛房五間鹿檻牛枋均分列屋之¶
左右西北隅官㕔三間東嚮井一北門一間圍牆東西¶
五十二丈南北五十二丈五尺壇外垣前方後圓周千¶
九百八十七丈五尺高一丈一尺五寸趾厚八尺頂厚¶
六尺西嚮門一三間角門一(典大清會/  則例)¶
　　(臣/)等謹按大祀犧牲之事向例掌於太常乾隆二¶
　　十六年奉¶
<pb:KR2k0036_WYG_058-20b>¶
諭改𨽻内務府毎年復¶
特派大臣經理之詳見官署門太常寺條下¶
原泰元門東有禜雩壇為制一成東為神庫嘉靖中以¶
孟夏後祭天禱雨(春明夢/餘錄)¶
原雩壇止去地一級四圍用爐鼎四壇面用爐鼎二比¶
圜丘減四分之一(明嘉靖/祀典)¶
　　(臣/)等謹按雩祭之禮今制皆於¶
圜丘敬謹将事至泰元門迤東今惟建設¶
<pb:KR2k0036_WYG_058-21a>¶
神庫祭器庫及宰牲亭井亭其禜雩壇不復存矣¶
原天壇之北藥王廟武清侯李誠銘立也左墀碑文恭¶
順侯吳惟英書也(帝京景/物畧)¶
　　(臣/)等謹按藥王廟吳惟英碑今存後樓¶
本朝康熙三十二年建有詹事沈荃撰碑¶
原魚藻池在崇文門外西南俗呼曰金魚池畜養朱魚¶
以供市易都人入夏至端午結篷列肆狂歌轟飲于穢¶
流之上以為愉快(燕都逰/覽志)¶
<pb:KR2k0036_WYG_058-21b>¶
原金故有魚藻池舊志云池上有殿榜以瑶池殿之址¶
今不可尋矣居人界池為塘植栁覆之嵗種金魚以為¶
業池隂一帶園亭甚多南抵天壇一望空濶毎端午日¶
走馬于此(帝京景/物畧)¶
　　(臣/)等謹按魚藻池俗稱金魚池其民仍畜金魚為¶
　　業焉¶
原天慶寺原遼之永泰寺金大安中兵毁元世祖至元¶
壬申重建明宣徳中重修後有髙閣可望天壇僧舍有¶
<pb:KR2k0036_WYG_058-22a>¶
李龍眠畫羅漢十六軸(春明夢/餘録)¶
　　(臣/)等謹按天慶寺今存在藥王廟西羅漢像則無¶
　　考矣¶
原天慶寺碑至元九年學士王惲撰并書(春明夢/餘録)¶
原天慶寺僧舍有雅致亭(燕石/集)¶
原天慶古刹也今止存明碑二其一天順戊寅尚寳司¶
卿重慶蹇英撰文禮部員外郎錢塘吳謙書其一嘉靖¶
乙丑建極殿大學士華亭徐階作記(行國/録)¶
<pb:KR2k0036_WYG_058-22b>¶
　　(臣/)等謹按天慶寺中明蹇英徐階碑今存¶
増元天慶寺遼永泰寺成化二年飭右指揮朱善重修¶
(天府/廣記)¶
(原袁桷記政至治三年三月甲寅魯國大長公主集中/書議事執  官翰林集賢成均之在位者悉㑹于南城)¶
(之天慶寺命秘書監丞李某為之主其王府僚宷悉以/佐執事籩豆静嘉尊&KR1356;潔清酒不强飲簮珮雜錯水陸)¶
(畢凑各執禮盡歡以承飫賜而莫敢自恣酒闌出圖畵/若干卷命随其所能俾識于後禮成復命能文辭者叙)¶
(其嵗月以昭示來世竊甞聞之五經之傳左國是先女/史之訓有取于繪畫將以正其視聽絶其念慮誠不以)¶
(五采之可接而為之也先王以房中之歌達于上下而/草木蟲魚之&KR0655;細因物以喻意觀文以鑒古審時知變)¶
<pb:KR2k0036_WYG_058-23a>¶
(其謹于朝夕者盡矣至于宫室有圖則知夫禮之不可/僣溝洫田野則知夫民生之日勞朝覲賛享冕服樂懸)¶
(詳其儀而慎别之亦将以寓其儆戒之道則是魯國之/所以襲藏而躬玩之者誠有得夫五經之深意夫豈若)¶
(嗜竒侈聞之士為耳目計哉河水之精上為天漢昭回/萬物矞雲興而英露集也吾知縑緗之積寳氣旁達占)¶
(候者必于是乎得之泰定元年正月凌清容居士集富/補袁桷天慶寺佛殿上梁文  寳構  空稱華嚴之)¶
(貴青蓮湧地成祇樹之神通雪堂老禪心匠虚明性宗/眞浄住南城數十載名滿江湖祝北闕億萬年日嚴香)¶
(火雖紺宇禪扃之已敞而璇題秘殿之未雄靈山之法/㑹如新黼扆之綸音已下無踵而至不日以成繡栱結)¶
(飛霞稱由旬之龍象金波麗鳷鵲儼第一之人天/上)　(同/)¶
(補王惲大都創建天慶寺碑碧國家鼎定全燕教隆内/典故精藍勝刹荘嚴寳界金  相望永泰寺肇基自遼)¶
<pb:KR2k0036_WYG_058-23b>¶
(彌陀者永泰之别院也大安兵燼廢徹不存鞠為茂草/者五十餘年至元壬申有僧雪堂始來結庵而主之先)¶
(是師越在雲朔嘗假息間有以天慶名所棲而告之者/初不喻其故既而觀光大都駙馬高唐郡王出重幣易)¶
(是院為師駐錫之所逮甲申冬皇孫噶瑪拉出貨泉二/千五百緡洎名驃二仍諭留守叚禎詹事丞張九思即)¶
(所居庀徒蕆事起三大士正殿丈室七巨楹下至門閭/庖湢賓客之所畧皆完羙始於乙酉之春成於丙戌秋)¶
(仲役初作闕地得廢鐘所刻天慶二字考之蓋有遼建/號也事夢既協即為新寺名額師諱普仁字仲山姓張)¶
(氏雪堂其號也世為許昌人改秋澗集/語蓮花葉也舊作甘麻剌今  正)　(按噶瑪拉梵/)¶
(原蹇英重修天慶寺碑畧叢距城南三里河之濱日魏/村社其地幽曠閴寂林木  茂有古刹曰天慶其創始)¶
(不可考宣徳中僧徳誌仍其故址更新之建大殿禪堂/齋堂丈室以次而成天順戊寅十月或請于朝仍賜額)¶
<pb:KR2k0036_WYG_058-24a>¶
(曰天慶寺天慶寺納凉聨句/原馬祖常)　(槐屋夏隂繁石池暑氣/)¶
(清髙堂瞰福田䆳宇依王城午磬梵唄集夜廊酥燈明/龕經鬰金字壁礎承丹楹寂寂鴿棲罘宛宛燕穿榮露)¶
(葵炫畫艷霞蘂敷陽英境閴便静室心古樂髙情逍遙/祇園賞迤邐廬社盟山枕藉雲潤水簟凝氷輕飯盂給)¶
(香積袈衲裭華纓海圖岩壑拆天樂音聲鏗荔牆䕶筠/粉桐甃沉榴瓔共忻朋簮合敢謂詞鋒并睥睨荒草棘)¶
(横縱按林坰幽尋振塵鞅雅談忘飛觥/鄙哉河朔飲投幘得世名  石田集)¶
原慈源寺成化二年指揮朱善建(帝京景/物畧)¶
補慈源寺碑正統初立太常少卿括蒼潘辰撰文中書¶
舍人張天保書(行國/録)¶
<pb:KR2k0036_WYG_058-24b>¶
　　(臣/)等謹按慈源寺在金魚池之東潘辰碑今已漫¶
　　漶¶
原圓覺寺亦在魏村社明景泰中所建也有嘉靖四十¶
二年重修碑記雲南道御史趙鏜撰文(行國/錄)¶
原金井在府南魏村社(明一/統志)¶
　　(臣/)等謹按圓覺寺在三里河橋東寺已無存今其¶
　　地仍名圓覺寺金井無考¶
原姚彬闗王廟俗傳吳将姚彬盗闗公馬被獲强不屈¶
<pb:KR2k0036_WYG_058-25a>¶
廟塑縛彬像公戎服作色左頋彬彬反面色不屈侍将¶
七人怒視彬縛彬者仰公顔色而受命馬回望公其色¶
歕沫人曰隋時像也(帝京景/物畧)¶
補慈源寺東數百武有闗王廟相傳即元崇恩萬夀宫¶
殿中塑像甚古作姚彬被縛狀殆元時舊塑元設梵像¶
提舉司専董繪畫佛像及土木刻削之工故其藝特絶¶
後人不能為也寺僧云彬初為黄巾賊将貌𩔖闗公其¶
母病思食良馬肉彬知公所騎赤兎最良因投麾下竊¶
<pb:KR2k0036_WYG_058-25b>¶
赤兎以逃闗吏察其音不𩔖河東執以歸公彬忼慨請¶
死臨刑忽大哭公問之則以與母永訣故爾乃釋之事¶
不見于野史世所傳闗公事蹟亦無之荒唐之辭不知¶
何所本也(寄園寄/所寄錄)¶
　　(臣/)等謹按姚彬闗王廟在慈源寺東廟中左側塑¶
　　姚彬盗馬被縛像如帝京景物畧所云¶
原正陽門外三里河東之明因寺有李伯時渡海尊者¶
卷不知何年為人賺去存者贋夲而僧不知也萬厯二¶
<pb:KR2k0036_WYG_058-26a>¶
十九年紫柏大師自五臺來夜夢十六僧請挂瓶鉢亭¶
午有負巨軸售者軸凡十六貫休所畫羅漢也師嘆異¶
購之各係以賛傳寺中天啟二年董宗伯其昌過此書¶
佛成道記宗伯三十年前見紫栢此寺中索書成道記¶
尋前諾也今搨石置僧寮左壁(帝京景/物畧)¶
補明因寺故三聖寺也萬厯初慈聖宣文明肅皇太后¶
改建賜額殿左一碑萬厯十七年立司經局洗馬汝南¶
王祖嫡撰殿右一碑萬厯二十年立禮部左侍郎汝南¶
<pb:KR2k0036_WYG_058-26b>¶
何洛文撰殿後右廡有董尚書其昌所書釋迦如來成¶
道記自稱香光居士記凡十二版嵌於南北壁各六版¶
天啟四年刻石帝京景物畧謂在僧寮左壁非也(散懐/録)¶
　　(臣/)等謹按今明因寺尚有十六羅漢畫軸上有明¶
　　萬厯時釋真可賛似是後人偽託非當時眞蹟也¶
　　王祖嫡何洛文二碑尚可讀董其昌釋迦成道記¶
　　石刻亦在寺中¶
(原僧貫休姓姜字徳隱婺蘭谿人入兩川蜀王衍賜紫/衣號禪月大師畫羅漢像最著蜀王取其本納之宫中)¶
<pb:KR2k0036_WYG_058-27a>¶
(設香案燈崇奉累月乃付翰苑文學士歐陽炳作歌以/稱之羅漢状貌古野殊不𩔖世間所傳豐頤蹙額深目)¶
(大鼻或巨顙槁項黝然若貊䝤見者無不駭瞩自謂得/之夢中疑其托是以神之  宣和畫譜)¶
(原禪月大師居定水禪院甞夢逰他國于岩阿石室親/見大士覺而追想謂之應夢羅漢率意揮染皆其眞容)¶
(非世間相未乃照水自状夲形既而絶筆後一軸題云/大蜀國龍樓待詔明因辨果功徳大師翔鱗殿引駕内)¶
(供奉繼律論道門選練教授三教元逸大師守兩川僧/録大師食邑三千户賜紫大沙門貫休字徳隱自正本)¶
(外别有臨摹二本十游宦紀聞物也神采煥發令人肅/增貫休畫羅漢像  六尊希世)¶
(然起敬大都祖道子法衣紋濃瀋飄撇正如水荇汎波/之狀一軀僅十餘筆而就靣目肘腕則用鐵線描法簡)¶
(神竒豈即其應夢而得者耶余每閲蘇長公羅漢賛禪/味溢出思見其蹟而不可得今此十六軸髙竒超逸騐)¶
<pb:KR2k0036_WYG_058-27b>¶
(之絹素的係唐物其出禪月/手腕無疑  六研齋筆記)¶
原清化寺在正東坊有勅建碑(明順天/府志)¶
補清化寺在三里河陽宣徳壬子奉聖夫人東安里王¶
妙秀命其弟義勇後衛百户榮以賜金買故保安寺基¶
即蔬圃為寺落成于正統甲子有奉議大夫金陵宋拯¶
撰碑正徳壬申四月望燬于火癸酉二月重建乙亥五¶
月訖工有右中允濮陽李廷相碑(隩/志)¶
　　(臣/)等謹按清化寺今存其街即以是得名宋拯碑¶
<pb:KR2k0036_WYG_058-28a>¶
　　今存又有明正徳壬申年修撰李廷相重修碑¶
(原程敏政宿清化寺詩住早脫朝簮出帝城喜分禪榻/坐深更頓疑身在山中  追笑詩從馬上成把釣未應)¶
(歸計拙照人偏愛佛燈明沉酣一夜/清無夢蕉鹿當年亦浪驚  篁墩集)¶
補安國寺在三里河之南一里建于天順元年其碑禮¶
部尚書胡濙撰文中書舍人陳翀書(行國/録)¶
　　(臣/)等謹按三里河南橋灣有安國寺胡濙碑已無¶
　　存¶
補崇文門外打磨厰金忠潔公鉉故居(青箱/堂集)¶
<pb:KR2k0036_WYG_058-28b>¶
　　(臣/)等謹按金鉉故居今無考¶
原崇眞觀司禮監太監張政捨宅建正統十四年賜額¶
景泰四年國子監祭酒胡濙撰碑(析津/日記)¶
　　(臣/)等謹按崇眞觀在打磨厰之南巷¶
(補正統己巳春打磨厰西軍人王/勝家井中有五色氣  馬氏日抄)¶
　¶
　¶
欽定日下舊聞考卷五十八¶
#+PROPERTY: JUAN 卷五十八舉正
<pb:KR2k0036_WYG_058-29a>¶
欽定日下舊聞考卷五十八舉正¶
　王惲大都天慶寺碑原書所載乃刪本今據舊文増¶
　三字¶
　¶
　¶
　¶
　¶
　¶
<pb:KR2k0036_WYG_058-29b>¶
　¶
　¶
　¶
　¶
　¶
　¶
　¶
欽定日下舊聞考卷五十八舉正¶
