# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:24.552627
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷九十
<pb:KR2k0036_WYG_090-1a>¶
欽定四庫全書¶
欽定日下舊聞考卷九十¶
　　郊坰(南一/)¶
增嘉靖三十二年十月京師外城成正陽外門名永定¶
崇文外門名左安宣武外門名右安(春明夢/餘録)¶
　　(臣/)等謹按永定左安右安三門外皆郊南地今謹¶
　　依此三門方位所値及朱彛尊原書次第分晰編¶
　　載至現在城坊所轄間有數處參入廣渠廣寧二¶
<pb:KR2k0036_WYG_090-1b>¶
　　門外地者則另編入郊東西卷内以清界限庶幾¶
　　四至瞭然可按帙而稽矣¶
　　又按朱彛尊原書内載南海子各條其地為今¶
南苑已恭載¶
苑囿門兹編次郊南例不複叙¶
原大定四年十月命都門外夾道重行植柳各百里(金/史)¶
(地理/志)　(此條原在宫/室門今移改)¶
增燕墩在永定門外半里許官道西恭立¶
<pb:KR2k0036_WYG_090-2a>¶
御碑臺恭勒¶
御製¶
帝都篇¶
皇都篇其制甃磚為方臺髙二大許北面西偏門一以¶
石為之由門歴階而上數十級至臺頂繚以周垣碑立¶
正中形方而長下刻諸神像頂刻龍紋面北恭鐫¶
御製帝都篇面南恭鐫¶
御製皇都篇均清漢書(五城/冊)¶
<pb:KR2k0036_WYG_090-2b>¶
增乾隆十八年¶
御製帝都篇(有序/)　帝都者唐虞以前都有地而名不¶
著夏商以後始各有所稱如夏邑周京之𩔖是也王畿¶
乃四方之本居重馭輕當以形勢為要則伊古以來建¶
都之地無如今之燕京矣然在徳不在險則又鞏金甌¶
之要道也故序大凡於篇　天下宜帝都者四其餘偏¶
隘無足稱軒轅以前率荒略至今涿鹿傳遺城豐鎬頗¶
得據扼勢不均方貢洛乃營天中八達非四塞建康一¶
<pb:KR2k0036_WYG_090-3a>¶
塹何堪憑惟此冀方曰天府唐虞建極信可徵右擁太¶
行左滄海南襟河濟北居庸(叶/)會通帶内遼海外雲帆¶
可轉東吳秔幅員本朝大無外丕基式廓建兩京(北京/順天)¶
(府盛京/奉天府)我有嘉賓歲來集無煩控御聫歡情金湯百二¶
要在德兢兢永朂其欽承¶
增乾隆十八年¶
御製皇都篇(有序/)皇都者據今都會而為言約形勢¶
則若彼詳沿革則若此蓋不如研京十年練都一紀鴻¶
<pb:KR2k0036_WYG_090-3b>¶
篇巨作纂組雕龍若夫文皇傳十首之吟賔主搆一篇¶
之藻節之中和固所景仰歸於暌遇亦用興懐俊逸清¶
新古人蔑以加矣還淳返樸斯篇三致意焉　惟彼陶¶
唐此冀方上應帝車曰開陽軒轅臺榭雖莫詳職方有¶
幽無徐梁要之幅員長且廣(叶/)山河襟帶具大綱列國¶
據此士馬强可以雄視諸南邦遼金以來始稱京(叶/)閱¶
今千載峩天閶地靈信比長安長玉帛奔走來梯航儲¶
胥紅朽餘太倉天街十二九軌容(叶/)八旗居處安界疆¶
<pb:KR2k0036_WYG_090-4a>¶
朱樓甲第多侯王槐市陸海無不藏富乎盛矣日中央¶
是予所懼心徬徨¶
原世祖中統十二年于麗正門東南七里建祭臺設昊¶
天上帝皇地祗位自是國有大典禮皆即南郊告謝成¶
宗即位始為壇于都城南七里自世祖混一六合至文¶
宗凡七世而南郊親祀之禮始克舉焉(元史祭/祀志)¶
　　(臣/)等謹按據元史元郊壇在麗正門東南七里其¶
　　地當在今永定門外¶
<pb:KR2k0036_WYG_090-4b>¶
原至元二十四年田忠良請建郊壇于國南(元史/本傳)　(上/二)¶
(條原在宫/室門移此)¶
增凉水河通南海子乃所以宣洩海子所出之水(大興/縣志)¶
　　(臣/)等謹按良鄉縣南亦有凉水河水經謂之樂水¶
　　與都城外之凉水河異派此河源出右安門外西¶
　　南鳳泉東流經萬泉寺分為二支一南經草橋一¶
　　北經廣恩寺俱東注永勝橋復合為一東南流至¶
　　小紅門之西入¶
<pb:KR2k0036_WYG_090-5a>¶
南苑滙一畝泉及三海子諸水由五空橋出經馬駒橋¶
　　東流至張家灣入潞河乾隆三十八年奉¶
命疏濬共修河道八千餘丈恭繹¶
御製凉水河詩詳注原委及疏濬事宜謹載卷内¶
　　又按馬駒橋亦稱宏仁橋乾隆三十八年修建橋¶
　　牐¶
御製重修碑文并橋記具紀水道分合所自因其地隸¶
　　通州謹編入京畿通州條下¶
<pb:KR2k0036_WYG_090-5b>¶
增凉水河在宛平縣南由水頭莊泉發源東流入¶
南苑内經馬駒橋又東逕通州南曰南新河至張家灣¶
城南入白河(一大清/  統志)¶
增乾隆三十九年¶
御製凉水河作　凉水出鳳泉玉泉各别路源出京西¶
南分流東南注(凉水河出右安門西南鳯泉東流經萬/泉寺分為二支一自南經草橋曲折東)¶
(注一自北經廣恩寺曲折東注至永勝橋復滙為一東/南流循南苑繚垣而來至小紅門之西入苑墻束南流)¶
(經沙底橋折而南歴頭閘至二閘一畝泉之水自西來/滙之又南而東至鹿圈村三海子以上之水自西南來)¶
<pb:KR2k0036_WYG_090-6a>¶
(注之又東南流至五空橋出苑墻經馬駒橋迤東行至/張家灣入潞河此凉水河之經流與玉泉之貫繞京城)¶
(入通惠河者/各不相涉也)歲久未疏剔率多成沮洳漫溢阻道途徃¶
來頗致誤(自右安門至永定門地勢窪下毎遇霖潦輙/漫溢阻旅途歲久未治積成沮洳邇年以來)¶
(清釐水道出内帑簡大臣董其事自鳳泉至南苑進水/柵口濬河三千餘丈又自柵口至馬駒橋濬河五千餘)¶
(丈修建橋牐凡九新建牐五以資節宣於是凉水河之/水乃得安流無患其濬河之土則於右安門外培築甬)¶
(道一千餘丈以便行人河兩岸舊有稻田數十頃又新/闢稻田九頃餘均資灌溉之利或云其地似江鄉風景)¶
(者不知余之意期於農旅俱/受其益並非藉此為㸃綴也)王政之一端未可置弗顧¶
邇年治水利次第修斯處建閘蓄其微通渠瀉其怒有¶
<pb:KR2k0036_WYG_090-6b>¶
節復有宣遂得成川巨川傍墾稻田更賴資稼務南苑¶
紅門外歴覽欣斯遇或云似江鄉寧飾江鄉趣興農利¶
旅然永言識其故¶
　　(臣/)等謹按凉水河¶
御製詩恭立石於¶
南苑大紅門外¶
(原邵經邦經凉水河作隔凉水河邊路依稀似故鄉野/亭穿徑窄溪柳夾川長  岸聞新曲囘車露淺粧乗春)¶
(且隨意莫負碧/霞觴  宏藝録)　(原在城市/門今移改)¶
<pb:KR2k0036_WYG_090-7a>¶
增¶
南苑大紅門外有碧霞元君廟(京城寺/院冊)¶
　　(臣/)等謹按大紅門外碧霞元君廟土人呼為南頂¶
　　乾隆三十八年¶
發帑重修前殿奉碧霞元君額曰神燭碧虚中殿奉東¶
　　嶽額曰神功出震後殿奉斗姥額曰妙握璿杓門¶
　　外二坊左曰廣生曰長養右曰羣育曰蕃滋俱¶
皇上御書¶
<pb:KR2k0036_WYG_090-7b>¶
原崇寧觀在府南一十里(明一/統志)¶
　　(臣/)等謹按崇寧觀今無考¶
原駙馬都尉鞏永固墓在永定門外(大興/縣志)¶
　　(臣/)等謹按鞏永固于順治十年¶
賜諡忠烈墓今無考¶
補零陵陳公純德以御史殉甲申之難楚人瘞之湖南¶
㑹館側京山貧士秦嘉系訓蒙京師積館榖三十餘金¶
買地于永定門外葬之立石表其墓(薊邱/雜抄)¶
<pb:KR2k0036_WYG_090-8a>¶
　　(臣/)等謹按陳純德于乾隆四十一年¶
賜諡節愍墓今無考¶
原韋公寺在左安門二里武宗朝内侍韋霦建貲竭不¶
能竟詔水衡佐焉賜額宏善寺寺東行一折有堂堂三¶
折有亭亭後假山亭前深溪溪里許蘆荻滿其中寺南¶
觀音閣蘋婆一株髙五六丈寺内西府海棠二株左右¶
列寺後有柰子樹花時人多負几案擕酒肴飲樹下暮¶
則就宿于寺(帝京景/物畧)¶
<pb:KR2k0036_WYG_090-8b>¶
　　(臣/)等謹按宏善寺在左安門外迤東魏村社正德¶
　　中太監韋霦建俗呼韋公莊今園亭已圮海棠蘋¶
　　婆柰子俱無存惟假山深溪在耳寺後有靜觀堂¶
　　五楹尚修潔西壁有康熈初禹之鼎畫雙鶴圖東¶
　　壁有陳奕禧書徐渭畫鶴賦¶
原韋公莊寺館俱新整而臨流一亭尤為游屐所湊隔¶
里許有柰子古樹婆娑數畝春時花開望之如雪三夏¶
葉特繁密列坐其下烈日不到公安袁宏道嘗謂戒壇¶
<pb:KR2k0036_WYG_090-9a>¶
老松顯靈宫柏城南柰子可稱卉木中三絶云(長安/客話)¶
原韋氏别業四圍多水荻花蘆葉寒雁秋風令人作江¶
鄉之想(燕都遊/覽志)¶
增宏善寺在左安門外所謂韋公寺也正德中内侍韋¶
霦建寺後有西府海棠二株髙二尋每開爛如堆繡香¶
氣滿亭昔人恨海棠無香誤也寺東臨池一亭亭後假¶
山極其幽勝(天府/廣紀)¶
(原王世貞集韋氏水亭詩驚偶成春服始挾侣問幽蹤/芳草近寒食空林聞午鐘  波雙鳥出迷路一僧逢欲)¶
<pb:KR2k0036_WYG_090-9b>¶
(竟名園賞停杯感慨重韋弇州山人稿落荒能樸庭除/増馬之駿八月九日集  公寺詩  籬)¶
(爽自閒碧疎辭葉樹青削映波山砌冷蟲多語天空雁/獨還黄花虗採擷猶未破秋顔  馬仲良集)¶
(原區大相游城南韋氏園詩方暄風蕩嘉卉膏露沐時/芳休假出南園衆友與我行  塘溜清渠珍木秀通莊)¶
(谷禽選樹鳴水族近人翔素柰呈雪姿綺棠絢霞粧俯/仰茂對育羇累為之忘嘉彼中園有坐嘆此流光取快)¶
(直時物歡樂寧詎央寤言幽澗側彼子獨褰裳/集)　(海目/)¶
(原陶望齡夏日過韋園作/臨流微風來端坐意已足)　(清池不濡軌時有幽鷺浴/歇菴集)¶
(増李攀龍韋氏池亭同元美子與子相賦色貰酒新豐/解佩刀相逢意氣為君豪孤亭畫敞杉松  亂石青含)¶
(薜茘髙自向風塵偏勝蹟豈令湖海傲吾曹從他桂樹/山中發招隠何勞更反騷  滄溟集)¶
<pb:KR2k0036_WYG_090-10a>¶
(增謝榛春日同李于鱗王元美集韋氏水亭春都門聨/轡出此地訪煙蘿共酌清尊酒還成白苧歌  雲花外)¶
(度幽鳥水邊多更擬池亭上田田採芰荷河我來憑水/檻坐久夕陽斜聊復袪塵事相將攬物華  山百戰地)¶
(桑柘幾人家總有明春約還/㸔何處花  曰溟山人集)¶
增金井在府南魏村社永樂間嘗駐蹕于此飲而甘之¶
遂命甃焉(天府/廣記)¶
　　(臣/)等謹按魏村社金井今湮廢無考¶
原海會寺穆宗受釐之地萬歴増修極其閎麗今則零¶
落無存矣(行國/録)　(原在南城/今移改)¶
<pb:KR2k0036_WYG_090-10b>¶
　　(臣/)等謹按海會寺在左安門外迤西馬家村明嘉¶
　　靖間建萬厯間增修¶
本朝順治年間重修乾隆二十二年復加繕葺正殿恭¶
　　懸¶
皇上御書額曰覺海津梁殿前恭勒¶
御製詩碑寺内明萬厯二年碑大學士張居正撰又有¶
本朝順治十七年宏覺禪師道志所撰碑¶
增乾隆二十二年¶
<pb:KR2k0036_WYG_090-11a>¶
御製海會寺詩　城南佛宇道東陲慶落重㸔綽楔碑¶
(寺建于明神宗時有張居正碑文歳乆頺圯因/勅重修時甫落成因往南苑之便一臨瞻禮)見說神¶
宗受釐處更思張相迓衡時往來乆是惜零落(此寺為/南苑往)¶
(來必經之路少年時即見其零落矣近以帝京觀瞻所/繫凡傾圯不堪者或歸併淨除或量加修葺所司通告)¶
(工/竣)搆築無過葺廢頺帝里觀瞻法輪奐寧闗修福六檀¶
施¶
(原張居正重修海會寺碑釐海㑹寺在都城之南創于/嘉靖乙未穆宗皇帝常受  于此皇上即位之二年聖)¶
(母慈聖皇太后出内帑銀即其地更建焉會游僧有笵/成銅像一軀無所庇覆司禮監太監馮保請移置其地)¶
<pb:KR2k0036_WYG_090-11b>¶
(復出内儲大木以為殿材中為殿三皆三楹方丈一凡/五楹鐘鼓樓二配殿十二禪堂十僧房四十有竒前為)¶
(山門繚以周垣又於其外拓地六/頃以為焚修供具之資  太岳集)　(原在南城/今移改)¶
　　(臣/)等謹按笵銅佛像今在寺之正殿¶
(増僧道忞重修海㑹寺碑畧二都城之南有寺曰海㑹/者剏于嘉靖乙未之歲世穆  廟咸命僧代度于此至)¶
(萬歴元年慈聖太后復發帑金命内臣撤其圯壊而増/修之江陵張相國為文記其事詳且悉矣)¶
(今上受天眷命撫有萬方維時順治丙申歳乆寺頺都/人士謀欲鼎新乃削牘命本寺僧走江淮請今憨璞聰)¶
(公住持是刹首創濟宗禪衆川趨宗風大振丁酉/上狩南苑因幸寺延見聰屢召入)¶
(禁庭問佛法大意奏對稱/㫖日昨)¶
<pb:KR2k0036_WYG_090-12a>¶
(上謂志曰朕初雖尊崇象教而未知有宗門耆舊知有/宗門耆舊則自憨璞固有造于祖庭者也聰公住海㑹)¶
(凡五載殿宇廊廡與鐘鼓樓閣山門之屬焕然一新丐/予言記之以昭示後人使永為十方常住不墜宗風焉)¶
(順治十七年孟秋立内官監太監李興請建僧寺一所/原𢎞治十四年五月)¶
(于大興縣東臯村以僧録司左覺義定錡住持仍乞賜/寺額䕶勅又以寺西有官路不便乞以其私地易路東)¶
(苜蓿官地得㫖陞定錡為右講經兼本寺住持賜寺額/曰隆禧禮科都給事中寗舉劾之謂陛下即位以來未)¶
(聞修建寺院亦未聞輕賜寺額濫陞僧官今興乃恃恩/陳請作俑建寺罪一自知私創非宜奏乞寺額又請䕶)¶
(勅使天下後世譏議陛下罪二興猶恐朝廷不信以祝/延聖壽為辭夫内官修建寺觀不過自為身後香火之)¶
(供其于聖夀何預詞屬欺誑罪三且無故乞陞僧官致/姦僧得志有濫恩典罪四又苜蓿之地乃祖宗用以牧)¶
<pb:KR2k0036_WYG_090-12b>¶
(馬之所今以其私便輙欲易之恐自今貴戚之臣但其/莊所接壤官地皆援此例兌易變亂成法罪五伏望斷)¶
(自宸衷毁所建寺罷寺額䕶勅不許兌易苜蓿地仍禠/定錡職治以死以為姦僧交通内臣壞法者戒奏入命)¶
(所司㸔詳以聞禮部覆奏請如舉言上置勿論既而/户部又奏苜蓿地宜改正還官從之  明孝宗實録)¶
　　(臣/)等謹按隆禧寺在左安門外迤西東臯村有𢎞¶
　　治十四年禮部尚書張昇碑萬歴二十二年住持¶
　　僧正先重修亦有碑¶
(増張昇隆禧寺碑畧乃都城南不十里循郊墻折而東/有寺鼎新壯麗殊甚  太監李興創造也肇工于𢎞治)¶
(十三年七月訖工于次年五月上聞而嘉之賜額隆禧/命僧録司右講經定錡主之𢎞治十四年十一月立)¶
<pb:KR2k0036_WYG_090-13a>¶
增采育乃古安次縣采魏里也明初為上林苑改名蕃¶
育署而人仍呼采育合新舊而名之也去都城七十里¶
(春明夢/餘録)¶
　　(臣/)等謹按采育在左安門外五十五里居民數千¶
　　家為畿輔首鎮¶
本朝分設廵檢一員專駐其地明時蕃育署今已廢僅¶
　　存遺址¶
増永樂五年設上林苑監蕃育署典署一人署丞一人¶
<pb:KR2k0036_WYG_090-13b>¶
録事一人洪熈中以良牧川衡二署併蕃育(明/史)¶
原蕃育署首良牧林衡嘉蔬所謂外光禄也統于上林¶
苑署即皇莊不𨽻京府乃勝國時沙漠地永樂二年移¶
山東西民填之有恒産無恒賦但以三畜為賦計營五¶
十八舊有鵝鴨城(耳/譚)¶
　　(臣/)等謹按鵝鴨城今無考¶
(原永樂初設上林苑監于京師取山西平陽澤潞之民/充之使蕃育樹藝以供上用時止設文官後增設内臣)¶
(九員至𢎞治間漸增至一十八員正德間添設總督僉/書監工等名至九十九員于是科擾百出節年通計誅)¶
<pb:KR2k0036_WYG_090-14a>¶
(汞至銀三十五萬餘兩逼死人命數多上登極詔/汰革之止存一十九員民始稱便  明世宗實録)¶
原義犬菴在蕃育署萬歴中菴犬搏隣鷄隣以詬主¶
僧宗住宗住執犬佛前撻之他日復犯宗住縛置將以¶
就屠犬撐住作乞憐狀宗住曰汝能悛尚可宥也因架¶
石作穽高不踰尺置犬其中犬自是蟠跼穽中不出食¶
避葷腥一日到佛前伸兩足伏首作頂禮狀宗住知其¶
且化去為誦湼槃經送之始化菴以此得名(耳/譚)¶
　　(臣/)等謹按義犬菴今無考¶
<pb:KR2k0036_WYG_090-14b>¶
原采育東南二十里有阜高一丈廣三四十尺曰聚燕¶
臺歲秋社燕辭巢日必各將其雛數十百聚此臺呢喃¶
一二日然後分翔而去(帝京景/物畧)¶
　　(臣/)等謹按采育東南十里許即屬東安縣境聚燕¶
　　臺今無考¶
增乾隆三十六年¶
御製采育里詩　京南富庶村厥名采育里輕輿村外¶
過老㓜路旁跪去歳此被潦謂當艱窘矣審視無菜色¶
<pb:KR2k0036_WYG_090-15a>¶
衣暖面多喜急賑及大賑加賑二月裏有司善推行想¶
皆實澤被(叶/)然未經見者正復不少耳¶
　　(臣/)等謹按卷中¶
御製詩恭載初見之什餘不備録¶
(增明李元宏聚燕臺詩嘈燕來各有巢燕歸云有國秋/風吹古臺社散燕來即  雜萬聲中去住兩心逼曰余)¶
(巢此都歲見離蕃息巢也無盛衰居者易興革畫藻去/年如故人覔不得昨過棘籬邉故人瘁顔色舊德勝新)¶
(巢移共汝惻惻豈無新鮮泥/愛惜舊心力  帝京景物畧)¶
増廣恩寺在菜户營(五城寺/院冊)¶
<pb:KR2k0036_WYG_090-15b>¶
　　(臣/)等謹按廣恩寺在右安門外西三里菜户營舊¶
　　名清勝寺俗呼周橋寺寺有燕山府清勝寺慈慧¶
　　大師塔幢一宋宣和七年建按宋史宣和五年金¶
　　以燕京及涿易等六州還宋至七年十月宋郭藥¶
　　師始以燕山叛降金此幢是宣和七年二月所立¶
　　彼時地猶屬宋故幢内以宣和紀年耳¶
(増沙門圓成等燕山府清勝寺故講經律論提㸃慈慧/大師實德記畧  師諱惠忍俗姓和氏本燕人也父授)¶
(龍門縣令五歲依止大興教寺山主上人為師九歲受/其自前朝時大崇佛教帝重釋門師乃三十因廵叅訪)¶
<pb:KR2k0036_WYG_090-16a>¶
(雲水閑遊届長春州講演約被徒衆千人改為詮秘大/德時年四十有九兼樞密大王先祖墳山持課講經律)¶
(論三載不闕特奉上命授宣密大師又至天慶年間便/住清勝一藍兩街僧録高上師流無不舉唱又改授慈)¶
(慧大師七衆咸欽二乘歸仰超逺公于廬山越羅什于/秦代歸義聞之堅請師之住正方今時歲晏清天下一)¶
(統師因届小藍閑居白業忽然罄捨分寸不畜知聖時/遥色身趣寂至二月二十七日歸真俗年八十一僧夏)¶
(七十二門徒七人依師遺囑白㲲火化焚于靈骨感頭/之不壊舌之不灰牙齒盡變曼陀之花香櫬皆作蓮花)¶
(之狀始建法幢上鐫觀音菩薩并刻尊勝陀羅尼附葬/于塋石之前門資沙門圓成圓念圓通圓智圓才圓惠)¶
(圓果宣和七年二月十三日巽時建持有曰十分好月/増南清勝寺在舊城請潤公長老住)¶
(誰家池沼不能來一片間雲是/處巖巒皆可住  圖經志書)¶
<pb:KR2k0036_WYG_090-16b>¶
補崇禎丙子帝以宫中累朝所奉佛像盡發僧寺戊寅¶
詔武清侯助軍餉百萬侯時家産已落以甲第及海淀¶
别業售於人不足扇珥珮帨之屬悉鬻諸市及悼靈王¶
病篤帝臨視之王指九蓮菩薩示現空中數帝之罪言¶
訖而薨帝大悔命建佛寺于草橋之北額曰九蓮慈䕃¶
寺時崇禎十五年也寺基舊屬嘉蔬署周圍地一頃有¶
餘内官監太監王德化疏請歸寺徴租督工者中官于¶
輸曜也入山門為佛殿殿後建閣以奉九蓮菩薩宫中¶
<pb:KR2k0036_WYG_090-17a>¶
出繡佛旛徧挂于殿壁寺之西數十步即碧霞元君廟¶
土人號為中頂者是也(寄圜寄/所寄録)¶
　　(臣/)等謹按九蓮慈䕃寺在右安門外三里前為天¶
　　王殿中為萬德殿後為地藏殿而無閣正殿之兩¶
　　廡曰敏慧殿善法殿其右廡有悼靈王像¶
原右安門外南十里草橋唐時有萬福寺寺廢而橋存¶
天啟間建碧霞元君廟其北土近泉宜花居人以種花¶
為業冬則蘊火暄之十月中旬牡丹已進御矣橋去豐¶
<pb:KR2k0036_WYG_090-17b>¶
臺十里中多亭館元亷右丞之萬栁堂趙參謀之匏瓜¶
亭栗院使之玩芳亭要在彌望間然莫詳其處矣(帝京/景物)¶
(略/)¶
　　(臣/)等謹按草橋在右安門外碧霞元君廟在橋北¶
　　數十武土人呼為中頂乾隆三十六年¶
發帑重修前殿奉碧霞元君額曰資生&KR0270;化中殿奉東¶
　　嶽額曰大德曰生俱¶
皇上御書廟有康熈中大學士王熈李天馥二碑¶
<pb:KR2k0036_WYG_090-18a>¶
　　又案瓠瓜亭詳郊坰東卷内萬柳堂玩芳亭詳本¶
　　卷¶
原草橋衆水所歸種水田者資以為利十里居民皆蒔¶
花為業有蓮池香聞數里牡丹芍藥栽如稻麻然諸花¶
悉備獨不能養蘭惟萬明寺有蘭數本(燕都遊/覽志)¶
　　(臣/)等謹按萬明寺在阜城門闗外詳見郊坰西¶
原燕地苦寒江南羣芳不易得即有攜種至者僅可置¶
盆盎中為几席玩其有進御者皆為火迫而發日月朝¶
<pb:KR2k0036_WYG_090-18b>¶
夕之艷無經歲計也(長安可/遊記)¶
增土以泉故宜花居人遂以花為業都人賣花擔每辰¶
千百散入都門凡花歴三時者長春也紫薇也夾竹桃¶
也香歴花時開謝者玫瑰也非花而花之者無花果也¶
草橋惟冬花盡三季之種坏土窖藏之蘊火坑晅之十¶
月中旬牡丹已進御矣元旦進椿芽黄瓜其法自漢已¶
有之漢世大官園冬種蔥韮菜茹覆以屋廡晝夜□煴¶
菜得溫氣皆生(帝京景/物畧)¶
<pb:KR2k0036_WYG_090-19a>¶
(原馬之駿秋日草橋作梨白屋村村度青帘面面迎野/溪殘雨入側樹早隂生  棗過橋色鷄豚近市聲未論)¶
(邱與壑出郭已多情詩馬仲良詩集調相同把手郊園/増管紹寧集草橋莊    官閒更喜)¶
(興未窮一曲水環魚𦸼緑幾肩花過石橋紅柳隂落日/帘斜出荷氣微風香暗通池上客逢藜火夜霜星應曜)¶
(尾箕中畧帝/京景物)¶
原萬柳堂在府南(紀纂/淵海)¶
原萬柳堂在府南元亷希憲别墅(明一/統志)¶
　　(臣/)等謹按萬柳堂朱彛尊原書因遺址無考故入¶
　　城市存疑條下今按劉侗帝京景物畧稱在草橋¶
<pb:KR2k0036_WYG_090-19b>¶
　　豐臺之間謹移入郊南以識其事而舊蹟無可訪¶
　　矣¶
原亷希憲園名花幾萬本號為京城第一(清容居/士集)¶
原時營繕東宮工部官請曰牡丹名品惟相公家乞移¶
植數本太子知出公家矣公曰若出特命園雖先業一¶
無所靳我早事聖主備位宰相未嘗曲乞恩澤方爾病¶
退顧以花求媚耶請者愧止(元名臣/事畧)¶
原野雲亷公於都城外萬柳堂張筵邀疎齋松雪兩學¶
<pb:KR2k0036_WYG_090-20a>¶
士歌姬劉名解語花左手折荷花持獻右手舉杯歌驟¶
雨打新荷之曲松雪喜而賦詩曰萬樹堂前數畝池平¶
鋪雲錦蓋漣漪主人自有滄洲趣游女仍歌白雪詞手¶
把荷花來勸酒步隨芳草去尋詩誰知咫尺京城外便¶
有無窮千里思(樂全堂/廣客譚)¶
原京師城外萬柳堂亦一宴游處也野雲亷公一日置¶
酒招疎齋盧公松雪趙公同飲命歌兒解語花歌小聖¶
樂行酒小聖樂乃小石調曲元遺山先生好問所製名¶
<pb:KR2k0036_WYG_090-20b>¶
姬多歌之俗以為驟雨打新荷者是也(輟耕/録)¶
原野雲亷公未老休致其城南别墅當時稱為亷園花¶
園村之名起此内有清露堂扁至大戊申八月其甥疎¶
仙萬户後更號酸齋與許叅政有壬同㳺主人命二人¶
分賦長短句有壬得清字即席成章調寄木蘭花慢主¶
人喜甚榜之堂上(長安/客語)¶
(原貢奎集亷園詩行宿雨洗炎煥聫車越城闗廣㕓隘/深潦飛棟栖連闤  經水石勝稍見花竹環隂靜息影)¶
(跡&KR0444;窕紛華丹兢兢是非責侃侃賔友閑蔬食嘗苦飢/世榮竟何攀學仙本無術即此超塵寰  雲林集)¶
<pb:KR2k0036_WYG_090-21a>¶
(補王惲秋日宴亷園清露堂和韻詩吹何處新秋樂事/嘉相君絲竹宴芳華髙雲錦席翻凉  翠葢紅粧簇藕)¶
(花照眼東山人未老舉頭西日手頻遮賔筵醉裏聞佳/語喜動金柈五色𤓰  秋澗集)¶
(原許有壬木蘭花慢詞竹渺西風天地拂吟䄂出重城/正秋滿閒園松枯石潤  瘦霜清扁舟采菱歌斷但一)¶
(泓寒碧畫橋平放眼竒觀臺上太行飛入簾楹主人聲/利一毫輕愛客見髙情便芡剥驪珠蓮分氷繭酒注金)¶
(缾風流故家文獻况登髙作賦有諸甥清/露堂前好月多情照我題名  圭塘小藁)¶
原玩芳亭在府南元栗院使别墅(明一/統志)　(以上九條原/在存疑門今)¶
(移/改)¶
　　(臣/)等謹按玩芳亭朱彛尊原書入存疑條下今依¶
<pb:KR2k0036_WYG_090-21b>¶
　　劉侗帝京景物畧移入郊南而舊蹟已失其處矣¶
増玩芳亭在燕京東營内乃栗院使之别墅一時文彦¶
品題甚富(析津/志)¶
(原馬祖常都城栗氏玩芳亭詩花歲序催人老韶華逐/酒濃開尊應數數閉户豈重重  朶山猿折齋池竹笋)¶
(供京塵衣不染猶得媚春客花石田集來日日費金錢/原又城南絶句  栗侯亭前  一園客)¶
(明朝碧樹春城合恨不江東問酒船路同上好畫亭蘭/原王士熈題玩芳亭詩  毎憶城南  曽來)¶
(花經雨白野竹入雲青波影浮春砌山光撲畫扃褰衣/對蘿薜涼月照人醒  何處春來好城南尺五天地幽)¶
(迷曉樹花重壓春烟上客抛羅袂佳人舞畫筵晩來清/興熟移坐曲池邊  留客青春過題詩碧霧寒亂鶯穿)¶
<pb:KR2k0036_WYG_090-22a>¶
(舞障輕蝶立迴闌白日閒斟酒清時早挂冠主人多雅/興不覺玉巵乾  拂拭亭前日東風屋角生淺雲浮水)¶
(動遲日傍花明春去青林合人來白鳥迎暮塵囬首處/此地可忘情  美酒朝朝熟佳賔日日來玉巵擎雨露)¶
(翠䄂拂塵埃預恐春城閉先教晩騎迴只今行樂地飛/絮落莓苔  皇元風雅)¶
(原薛元卿燕栗總管玩芳亭詩未栗氏林亭好南鄰借/馬㳺樂欄當户密花徑近城幽  許朝叅懶聊因逸興)¶
(留使君行樂處風物/為春柔  文翰類選)　(以上四條原在/存疑門今移改)¶
增遂初堂元詹事張九思别業繞堂花竹水石之勝甲¶
於都城(天府/廣紀)¶
　　(臣/)等謹按張九思遂初堂孫承澤天府廣紀亦系¶
<pb:KR2k0036_WYG_090-22b>¶
　　之草橋河各條下然其蹟已無可考¶
增余遊祖氏園中有古池臺云是元人舊蹟然無從考¶
其為何氏園也(天府/廣紀)¶
　　(臣/)等謹按祖氏園遺址今廢¶
增金太祖武元皇帝平遼碑在南城豐宜門外史臣韓¶
昉撰文宇文虚中書(金臺/集)¶
　　(臣/)等謹按金制南郊壇在豐宜門外方丘在通元¶
　　門外蓋豐宜乃正南門通元乃正北門也王惲玉¶
<pb:KR2k0036_WYG_090-23a>¶
　　堂嘉話又云燕城西南門曰端禮則東南門為景¶
　　風可知以四德智禮相對衡之則西北門為崇智¶
　　東北門為㑹城亦可知也¶
(原韓昉字公美燕京人天慶二年中進士第一累遷禮/部尚書翰林學士兼太常卿加開府儀同三司封鄆國)¶
(公善屬文最長于詔冊作太祖睿德神功碑當世稱之/  金史文藝傳)¶
(原字文虚中字叔通蜀人建炎二年為祈請使被留天/眷間累官翰林學士知制誥兼太常卿封河内郡開國)¶
(公書太祖睿德神功碑進階/金紫光禄大夫  金史本傳)¶
原循宜泉橋北少東園内有金太祖武元皇帝碑扃守¶
<pb:KR2k0036_WYG_090-23b>¶
嚴秘園後有小亭四旁卉木成列峙二靈壁石於巽坤¶
隅(燕石/集)　(以上三條原在/宫室門今移改)¶
　　(臣/)等謹按宜泉橋今無考¶
(原郝經戊午清明日大城南讀金太祖睿德神功碑詩/  雜花裝樹燕草緑珠翠重重擁燕玉踏青車騎各一)¶
(簇巉天一碑杏梢出軃肩垂䄂立馬看穹龜交龍勢屈/蟠四面渾鐫堆字山填金剜盡黑獵斑冐頭遷史學舜)¶
(典序字班書雜文選銘章生民麗且婉太祖帝紀都一/卷初賄肅慎兆已陳日出之國生聖人周雖舊邦命維)¶
(新不事殺戮義與仁海青一翅海西落兩國君臣俱不/覺鷓鴣聲裏降王縳漢民不失生聚樂平地突起金天)¶
(龍面如紫玉真英雄化行江漢服羗戎百年以來誇俊/功參用遼宋為帝制文采風流幾學士磊磊髙文辭稱)¶
<pb:KR2k0036_WYG_090-24a>¶
(事卓冠一代誰復似汴亡文物委地環不収獨有此碑/岌嶪在幽州荒烟莾蒼無人讀使我掩面涕四流鄭王)¶
(已自磨甘露故隴移來立新墓小民世情多忌諱更欲/去除誰愛䕶不久拽仆野火焚後人不復見此文攀花)¶
(再讀傾一樽朗詠直過宣陽門勢陵川集雲猶憶下遼/原果囉洛納延詩  十丈豐碑  倚空風)¶
(東百年功業秦皇帝一代文章太史公石斷龍鱗秋雨/後苔封鰲背夕陽中行人立馬空惆悵禾黍離離滿故)¶
(宮集金/臺)¶
原拜郊臺在府西南七里金大定間拜天於此(明一/統志)¶
　　(臣/)等謹按拜郊臺今無考朱彛尊於豐臺按下以¶
　　為疑即拜郊臺亦係約畧言之初無確證也¶
<pb:KR2k0036_WYG_090-24b>¶
原金因遼舊俗以重五中元重九日行拜天之禮重五¶
於鞠塲中元於内殿重九於都城外(金史/禮志)¶
增郊天臺在京城之南五里有壝設郊祀署主之累朝¶
故事至治三年冬上親祀至正十五年冬至日上再祀¶
金大定十一年拜郊所建國朝因之事實備載太常(析/津)¶
(志/)¶
原今右安門外西南泉源湧出為草橋河接連豐臺為¶
京師養花之所元人園亭皆在於此(春明夢/餘録)¶
<pb:KR2k0036_WYG_090-25a>¶
　　(臣/)等謹按豐臺在右安門外八里居民尚以藝花¶
　　為業¶
原芍藥之盛舊數揚州劉貢父譜三十一品孔常父譜¶
三十三品王通叟譜三十九品亦云瑰麗之觀矣今揚¶
州遺種絶少而京師豐臺連畦接畛倚擔市者日萬餘¶
莖惜無好事者圖而譜之豐臺之名不知所始訽之土¶
人并無臺也(析津/日記)¶
　　朱彛尊原按金時郊臺在南城外豐宜門者金之南¶
<pb:KR2k0036_WYG_090-25b>¶
　　門也豐臺疑即拜郊臺因門曰豐宜故目為豐臺¶
　　云爾¶
增豐臺在宛平縣西草橋南接連豐臺為近郊養花之¶
所元人園亭皆在此今毎逢春時為都人遊觀之地自¶
柳村俞家村樂吉橋一帶有水田橋東有園其南有荷¶
花池牆外俱水田種稻至蔣家街為故大學士王熈别¶
業向時亭臺極盛今亦荒蕪矣其季家廟張家路口樊¶
家村之西北地畝半種花卉半種瓜蔬劉村西南為禮¶
<pb:KR2k0036_WYG_090-26a>¶
部官地種植禾黍豆麥京師花賈比比於此培養花木¶
四時不絶而春時芍藥尤甲天下泉脉從水頭莊來向¶
西北流約八九里轉東南入¶
南苑北紅門歸張灣水清土肥故種植滋茂春芳秋實¶
鮮秀如畫誠此地難得之佳壤也(京城古/蹟序)¶
增乾隆三十九年¶
御製豐臺作　豐臺仍是舊名呼接畛連畦種植俱㸃¶
綴韶光寧可少偷移天巧得曾無幻開頃刻欺殷七下¶
<pb:KR2k0036_WYG_090-26b>¶
䇿火攻學阿奴日下南門精數典謂當花事祝蕃廡(日/下)¶
(舊聞引析津日記謂豐臺之名不知所始朱彛尊按以/豐臺疑即拜郊臺因南門曰豐宜故目為豐臺云云其)¶
(解未確考豐臺為京師養花之所元人園亭多/在其地豐盖取舊廡之義臺則指亭臺而言耳)¶
增乾隆四十一年¶
御製豐臺行　廣甸&KR2535;迤臨豐臺豐臺村景殊他哉郭¶
駝遺風雜樹種殷七妙術繁花開樹種花開今復古(豐/臺)¶
(植花木自勝朝已/然見日下舊聞)村人世業如商賈何不治田為農夫¶
惜矣墾植斯膏土更思敷治在順民百萬億分斯一分¶
<pb:KR2k0036_WYG_090-27a>¶
(豐臺種花樹之地在京城/内不過億萬分之一耳)所失或多得或少(如禁其種/花樹而令)¶
(種田則失業者/或反致多耳)法令禁制徒紛紜冬雪春霖今歲好嫣¶
紅姹紫㸔夾道黄荃畫中五里行李賀詩囊益不少勝¶
朝酬唱多雅人飲酒挾妓遨遊頻百年來却鮮繼者亦¶
足以見風俗淳¶
(增王士正豐臺看芍藥詩盡囘首旗亭畫壁時重來已/是十年遲應劉逝後風流  只有恒河照鬢絲  宮錦)¶
(千絲費翦裁䛏他婪尾殿春杯老顛賸欲相料理乞取/齊奴步障來  雨雨風風態自殊花花葉葉不曾孤更)¶
(添練鵲和蟬蝶便是徐熈六幅圖改霑濕春衣更不嫌/花枝婭姹雨亷纖鬢絲禪榻心情  閑㸔兒郎插㡌簷)¶
<pb:KR2k0036_WYG_090-27b>¶
(增漁陽詩集臺看花歌/  陳維崧豐)　(南人為園種花蕋北花只在/)¶
(野田裏園裏栽花愛惜多花時其奈狂風何田裏栽花/不如草偏到開時花倍好燕市風光轂雨餘豐臺芍藥)¶
(弄晴初絶憐紫艷紅香隊不在髙樓小院居疇醉曲欄/供掩映誰添軟幔助扶疎空村細雨行人摘破廟斜陽)¶
(野叟鋤今年偶向花間走狼籍嬌香一囘首人世遭逢/亦復然沈吟且進杯中酒更憶睢陽看牡丹鞓紅歐碧)¶
(望中寛我憐青帝千堆錦人作神農百草看刈去宋清/簾底買捆歸扁鵲市中攤將花持比南中菜菜亦南中)¶
(有人愛君不見四月東吳賞菜花千園繡幄爛朝霞此/間芍藥如泥賤苦蕒瓜蔞共一車  湖海樓詩集)¶
(增沈德潜豐臺㸔芍藥詩朶豐臺逺近並栽花拄杖敲/門野老家隨意殿春搴一  狂來欲插㡌儋斜  柔枝)¶
(穠態若為情客裏看花眼倍明畧似少陵臨水見五家/合隊麗人行  文窻雕砌付蒼煙開到名花轉可憐猶)¶
<pb:KR2k0036_WYG_090-28a>¶
(有園丁閑把耒逢人還訴舊平泉過載酒閑園賦折枝/風流七子憶南皮廿年鳥影匆匆  互對名花看鬢絲)¶
(詩歸愚/  鈔)¶
補豐宜門外西南行四五里有鄉曰宜遷地偏而囂逺¶
土腴而氣淑郊邱帶乎左横岡亘其前中得井地三九¶
之一卜築耕稼植花木鑿池沼覆簣池旁架屋臺上𨽻¶
其榜曰逺風以為歲時賓客宴㳺之所者韓氏之昆仲¶
總管通甫判府君美也(秋澗/集)¶
　　朱昆田原按今之豐臺疑即逺風臺之遺址¶
<pb:KR2k0036_WYG_090-28b>¶
　　(臣/)等謹按前條豐臺下朱彛尊按語云疑因門曰¶
　　豐宜目為豐臺昆田又云疑為逺風臺似俱涉傅¶
　　會矣¶
增韓御史先世禹城人城南逺風臺為别墅諸老有詩¶
(析津/志)¶
(補王惲寒食日韓氏南莊讌集詩在重城鞍馬壓紅塵/春草池塘發興新自擬嘯歌知道  不分賓主更情親)¶
(青山似喜談時事白髪空慚滿領巾黙數/向來投轄飲不應驚坐獨陳遵  秋澗集)¶
　　朱昆田原按韓氏南莊即逺風臺¶
<pb:KR2k0036_WYG_090-29a>¶
　　(臣/)等謹按韓氏逺風臺今無考¶
增葆臺在南城之南去城三十里故老相傳明昌時李¶
妃避暑之臺無碑志有寺甚壯麗乃故京藥師院之支¶
院也(析津/志)¶
　　(臣/)等謹按葆臺及寺今俱無考¶
原百泉溪在府西南一十里麗澤闗平地有泉十餘穴¶
滙而成溪東南流入柳村河(明一/統志)¶
原百泉地卑泥濘四時不乾一僧誓填之功未就旋壊¶
<pb:KR2k0036_WYG_090-29b>¶
已數年矣(燕石/集)¶
原宋褧南城俚歌　柳村南路百泉涌䧟車躓馬沮洳¶
深煢煢一僧力負土治道不成徒苦心(同/上)¶
　¶
　¶
　¶
　¶
欽定日下舊聞考卷九十¶
