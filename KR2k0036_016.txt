# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:22.830996
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷十六
<pb:KR2k0036_WYG_016-1a>¶
欽定四庫全書¶
欽定日下舊聞考卷十六¶
　國朝宫室(八/)¶
百子門之北向為乾西五所近東者今為¶
重華宫¶
皇上龍潛時舊邸也宫之前曰¶
重華門門内為¶
崇敬殿(宫國朝/  史)¶
<pb:KR2k0036_WYG_016-1b>¶
　　(臣/)等謹按殿内恭懸¶
御書額曰樂善堂¶
御製樂善堂記　昔樂善堂集中有所謂樂善堂記者¶
盖用此堂之名以名圓明園¶
賜居桃花䲧之堂而記亦記彼處之勝與官中此堂無¶
涉也然彼時之樂善祗數典漢東平王以為極今斯堂¶
則為重華宫之前殿不可以桃花塢堂之記㮣之因思¶
東平之樂善原數典于大舜所為樂取于人以為善也¶
<pb:KR2k0036_WYG_016-2a>¶
兹適為重華宫之前殿則今之樂善祗宜景仰大舜之¶
為而不必更囿于東平之跡矣夫大舜之取諸耕稼陶¶
漁之善世逺固不可徵而詢岳咨牧載在虞書者彰彰¶
可考無非舍己從人與人為善而地平天成庶績咸熈¶
胥于是乎基之是乃千古帝王之法則而非藩服屏翰¶
者所可相提並論其事體大而責任重也昔之效東平¶
為甚易今之企大舜為綦難是不可無記以朝夕體之¶
心而措諸政也然而其志在是其慚亦在是矣¶
<pb:KR2k0036_WYG_016-2b>¶
　　(臣/)等謹按¶
樂善堂之東西¶
暖閣俱供佛像¶
東暖閣内恭懸¶
聖祖仁皇帝御書額曰意葉心香聨曰蓮花貝葉因心¶
　　見忍草禅枝到處生¶
西暖閣内恭懸¶
皇上御書額曰吉雲持地聫曰滿字一如心得月梵言¶
<pb:KR2k0036_WYG_016-3a>¶
　　半偈舌生蓮¶
樂善堂之後為¶
重華宫(宫國朝/  史)¶
　　(臣/)等謹按¶
重華宫東室額曰芝蘭室恭懸¶
世宗憲皇帝御書聨曰芰荷香繞垂鞭袖楊栁風㣲弄¶
　　笛船¶
西室恭懸¶
<pb:KR2k0036_WYG_016-3b>¶
皇上御書聨曰篆裊金爐入座和風初送暖花迎玉佩¶
　　映階芳草自生榮¶
乾隆八年¶
御製題重華宫舊書室　何曽寂寞仲舒帷依舊明窻¶
受暖曦閒却七絃調雁柱汲來六一煮銀絲三餘樂有¶
陳編伴幾暇權無奏牘披彷彿當年吟破臘掞牋搦管¶
恰移時¶
乾隆十一年¶
<pb:KR2k0036_WYG_016-4a>¶
御製春正與諸王及内廷大學士翰林等小宴重華宫¶
聨句是日復得詩三首　蘭殿辛盤迓早春展親更復¶
洽臣隣從來盛事成佳話(數年以來新正幾暇輙與内/廷諸臣聨句宴會于此率成)¶
(故/事)况是宗藩與吉人金荔色酣朱乍㸃玉梅香度粉初¶
皴説之燈夕詩如繪花蕚樓前雨露新　報道東來風¶
是條鴻龍運斗已旋杓柍桭煥彩春方麗鳷鵲堆銀雪¶
未消五色書雲光燦爛雙葩結燄影招摇慶霄半壁懸¶
西宇景物迎人正復饒　初韶應律正光昌亶矣春和¶
<pb:KR2k0036_WYG_016-4b>¶
聚一堂殷鼎調梅惟𫝊相漢臺賡句有梁王樂調太簇¶
鳴虞磬節煮浮圓勝楚餭同任股肱民社寄朂哉無或¶
負明良¶
乾隆十二年¶
御製新春與大學士並内廷翰林等重華宫聨句小宴¶
復成近體　興慶宫中翰墨筵毎教令日紀韶年(年來/每于)¶
(新正令日舉/行率成故事)情闗一徳聨堂陛樂叶八音調管絃體物¶
漫稱詩禁雪抽思應許興奔泉天街爆竹聲砰礚(是日/以爆)¶
<pb:KR2k0036_WYG_016-5a>¶
(竹為/題)却喜陽和萬里宣¶
乾隆十三年¶
御製新春奉¶
皇太后重華宫小宴詩　紛來鸞鳯數無央玉扆金輿¶
擁百祥西望瑶池降¶
王母(清宫慈寧宫正在乾/    之西故用杜句)東迎蒼駕莅青皇(是日/立春)魚龍¶
曼衍頻陳瑞火樹籠䓤待熻光七種預挑人日菜(在人/日前)¶
(一/日)¶
<pb:KR2k0036_WYG_016-5b>¶
萬年先進上元觴¶
乾隆十五年¶
御製新正重華宫侍¶
皇太后宴詩　獻春行慶始天家¶
王母斑龍降葆車風到五朝初有騐(年前二十/八日立春)人當七¶
日半非賖華燈光引團圞月椒酒香留泛瀲霞邀得¶
慈顔歡顧處上林猶積玉為花¶
乾隆十七年¶
<pb:KR2k0036_WYG_016-6a>¶
御製重華宫小宴大學士及内廷翰林諸臣詩　重華¶
文宴集羣仙瑞映瓊樓霽景鮮民瘼心闗既均此¶
天恩額慶合同然閒拈吟管聊酬節笑指春柈又隔年¶
(去年南廵/未舉是宴)賀監金門重應制致予□興益飛遄(沈徳潛/尚未南)¶
(歸亦命/預坐)　蓂開十葉應昌辰和㑹衣冠燕愷申生面齊¶
㸔戯毬獸别裁奚藉捉刀人毋相容易一堂樂尚共疇¶
咨四海春嘉夜傳柑遲五日氷輪如待再賡頻¶
乾隆十九年¶
<pb:KR2k0036_WYG_016-6b>¶
御製新春重華宫侍¶
皇太后宴詩　西望瑶池近羣迎¶
王母臨歡同萬方飬春始九重深屏綴延年篆笙調太¶
簇音六鼇蘭作燄百寳霧成隂入畫元朝慶(毎冩嵗朝/圖稱慶)¶
徴詩吉字吟瑞霙飄喜氣¶
天意即人心(是日/㣲雪)¶
乾隆二十一年¶
御製立春日雪與大學士及内廷翰林聨句重華宫是¶
<pb:KR2k0036_WYG_016-7a>¶
日復得詩二首　條風今日是新春吉色華光靄柍桭¶
茗果雅堪酬盛節杯盤何必亟兹辰悦心甘澤霑三白¶
堅齒生香試五辛同有爕時祈嵗責即㸔京兆出耕人¶
　青韶入律喜陽和瑞雪端因兆麥禾散漫煙輕㣲露¶
日紛敷花發不論科席珍㑹處那辭屢墨搨鐫成無乃¶
多(數年以來毎值新春燕賞無/不聨句或命書之以勒於石)不異股肱交儆意載賡¶
庸作豈妨歌¶
乾隆二十四年¶
<pb:KR2k0036_WYG_016-7b>¶
御製重華宫曲宴于闐回長漠咱帊爾詩　朝天兼值¶
預朝正曲宴宜教沐寵榮爾父誠為識時務(漠咱帊爾/之父霍集)¶
(斯伯克先以縛獻達九齊得邀奬賚比大兵討回部復/自烏什赴阿克蘇投將軍兆惠軍營隨征自効而遣其)¶
(子入/覲)王臣詎有限禆瀛(是日御前行走䝉古/青海諸王公皆在坐)舊宫小㑹¶
輕齊史新域來賓願武成入律東風方凑逹春臺樂與¶
物咸亨¶
乾隆二十五年¶
御製重華宫曲宴御前藩王大臣侍衛及内廷翰苑諸¶
<pb:KR2k0036_WYG_016-8a>¶
臣即席得句　曲宴重華隔許年(自丙子新正賜宴侍/臣于今已五年矣)¶
旰宵惟是厪籌邊却欣汜勝占三白况值武成拓八埏¶
嘉與賢藩酬綺節便宣翰苑賦瑶篇尚懷奏凱歸來者¶
風雪長途正著鞭¶
乾隆三十年¶
御製重華宫曲宴内廷大學士翰林等雪象聨句並成¶
二律　上元後日例燈筵今嵗涓良啟翠旃曲宴重華¶
堪數典聨吟雪象重(去/聲)題箋誡敦君鑒復臣鑒豐祝申¶
<pb:KR2k0036_WYG_016-8b>¶
年繼酉年小部梨園非水調細聼原是徴招絃　布茵¶
東壁共歌賡愷樂韶年百福迎何必鸞觴浮六醴仍教¶
鳬鼎㵸三清(茶名重華宫曲宴用盒果/杯茗不賜酒率成例事)圖觀寳笈旋因¶
賜(是日陳石渠寳笈/觀之遂分賜諸臣)果飣蘭珍侑以行榖日晴和占嵗¶
美殷殷同此籲農情¶
乾隆三十一年¶
御製重華宫小宴廷臣及内廷翰林等玉盂聨句並成¶
二律時新正二日　元㑹簮裾應翼旦重華翰墨亦頻¶
<pb:KR2k0036_WYG_016-9a>¶
年不妨並舉省儀節頗勝三廵徒管絃聨詠玉盂㸔列¶
几賡吟綵筆共題箋時和嵗美誠堪慶祗覺愓然饒暢¶
然　黄屋雪餘三白色青宫日上萬年枝是予舊學商¶
量處又此初春愷樂時北漠西瀛新雁序(年例來覲之/葉爾羌沙雅)¶
(爾各回部伯克令與内廷行走/之蒙古王公等並入與曲宴)南榮東壁昔鸞陂掞毫¶
深意胥知否乃在箴辭非頌辭¶
又¶
御製重華宫對雨詩　太室脩禴候恰欣雨少間明廷¶
<pb:KR2k0036_WYG_016-9b>¶
敡士餘(是日引見各/省入選舉人)復見烟絲涣為澤已慶幸知時更¶
繾綣重華予青宫憇息值清宴簷處玉聲琤簾際珠光¶
燦有喜共三農昔惟賞書案¶
乾隆三十三年¶
御製重華宫集廷臣及内廷翰林等三清茶聨句復得¶
詩二首　外藩華讌紫光廻堂陛重宣翰席開詎是言¶
歡太平數(入/聲)適因餘暇共追陪畧存禁體倡生靣弗許¶
雕文騁頌才雪䕶麥田茶泛露掞牋得句自蠲埃　活¶
<pb:KR2k0036_WYG_016-10a>¶
水還勝活火烹三清甌滿啜三清(向以三清名茶因製/𣑽甌書詠其上毎于)¶
(雪後烹/茶用之)爰聨翰苑賡新作所喜朝廷多老成(時預會之大/學士尹繼善)¶
(劉統勲陳宏謀尚書董邦逹左都御史張泰開閩折總/督蘇昌皆年逾七十而未預之尚書陸宗楷楊廷章託)¶
(庸亦皆年逾七/十或至八十)雪象欲融金戺澤曦烏向暖玉樓晴應¶
怡情處偏縈念渇望滇南報㨗旌¶
乾隆三十五年¶
御製新正重華宫侍¶
皇太后宴即景成什誌慶　家宴重華例有常承¶
<pb:KR2k0036_WYG_016-10b>¶
歡首嵗肇千祥條風東陸暄初布愛日南陔畫漸長¶
恩謂六旬寛禮數(奉之儀慈諭一切跪/拜    皆令從簡)誠惟¶
萬夀祝康强瓦鴛積玉山鼇暎¶
慈顧應知喜倍慶¶
又¶
御製正月六日重華宫茶宴廷臣及内廷翰林等詠玉¶
甕聨句並成是什　天寳物華出有時巨璆成甕適逢¶
斯訝來西極今傳珏(元時玉甕以嵗久淪落乾隆乙丑/命以千金易置承光殿中俾毋失)¶
<pb:KR2k0036_WYG_016-11a>¶
(所今得是甕材製/巨䴡實為過之)莫遣東方古擅詞綵勝迎人雙燕頡¶
銀牋照几七言摛鳯樓玉積誠同慶應以敬承敢以嬉¶
　一廵三爵古常稱茶宴清班聞幾曽抽秘不忘箴則¶
可探竒廼覺器相應尺盤升椀奚堪匹筆室墨壺恰得¶
朋莫詡頻緐方物貢較于堯擲愧尤増¶
乾隆三十六年¶
御製正月二日重華宫恭侍¶
皇太后宴喜成長句　月寅年夘日逢辰(是日甲辰合/以嵗支月建)¶
<pb:KR2k0036_WYG_016-11b>¶
(皆東方發/生之氣)¶
夀域宏開茂以新(晉書天文志十二次度數夀星/在辰史記夘為茂漢書辛為新)¶
大徳之徴四胥得¶
洪疇曰福一先輪重增綺甲普増嵗(命欽天監于時憲/書紀年下增注六)¶
(十一嵗至百二十/嵗自今嵗辛夘始)共慶禧冬預慶春入夕眉蟾雖未上¶
迎階雪象朗如銀¶
乾隆三十八年¶
御製新正重華宫侍¶
<pb:KR2k0036_WYG_016-12a>¶
皇太后宴即事成近體　上正令節迓初韶(田家五行/以正月初)¶
(三日為上正三節曰上者尊嵗首曰三/節者謂夏建寅正或又稱夏正三也)家宴重華繼頌¶
椒六十開三子皇帝¶
八旬有二母東朝遍翻古史曽誰比實沐¶
天休用是昭不許外人知小矣萬方同樂始宫寮¶
乾隆三十九年¶
御製正月二日重華宫侍¶
皇太后宴詩　開年日吉復時良明炳還同月徳昌(月/丙)¶
<pb:KR2k0036_WYG_016-12b>¶
(寅是日丙辰漢/書明炳于丙)¶
西閫琱輿迎繹繹青宫¶
華衮侍煌煌椒蕃嵗實扶屏麗梅放春花合殿香¶
聖夀益増心益慕¶
膝前䖍祝共¶
天長¶
又¶
御製重華宫茶宴廷臣及内廷翰林用四庫全書聨句¶
<pb:KR2k0036_WYG_016-13a>¶
復得詩二首　四庫輯書煥東壁七言聨句聚西清台¶
衡乙乙都抽思檢校彬彬亦署名(四庫全書總裁既令/㮣與吟宴并其總校)¶
(之翰林三人亦令至/重華宫入宴和䪨)日榖恰欣逢任飬(是日壬戌任飬/于壬更符八榖)¶
(祥/占)月干更適建文明(正月建丙寅明炳/于丙文明之象也)漫言嘉㑹斯和¶
樂心在金川願洗兵　瑯嬛秘籍厯増多從事讕言覺¶
太過(瑯嬛記載張華甞為建安從事遊于洞宫遇一人/于途問華曰君讀書幾何華曰華之未讀者二十)¶
(年内書盖有之若二十年外固已盡讀之矣因共至一/處大石中忽有門引入一室陳書滿架其人曰此厯代)¶
(史也又一室曰萬國志也惟一室封識甚嚴有二犬守/之曰此玉京諸秘籍二犬龍也華厯觀諸室書皆漢以)¶
<pb:KR2k0036_WYG_016-13b>¶
(前事多所未聞者華欲賃住數十日其人曰此瑯嬛福/地豈可賃耶云云古今書籍即&KR0965;人間者豈能讀遍華)¶
(所言未免過誇不必石/室秘藏始足證其妄也)史乗書倉屏忌諱(初下採訪遺/書之㫖應者)¶
(寥寥意必督撫中疑有忌諱于礙字面預存寕畧毋監/之見以致觀望不前因復諭各省以既下詔訪求遺籍)¶
(豈有尋摘瑕疵罪及収藏家之理令各明切/曉諭釋其疑畏于是天下之書皆踴躍呈獻)稗官襍識¶
概蒐羅要拈摛藻先謄繕(御花園摛藻堂中本就大内/所有書籍分四庫貯之曽有)¶
(詩云芸篇貯萬卷牙籖分四部云云兹命于敏中王際/華于全書中擇其尤精者别為薈要與全書一體繕録)¶
(仍按四庫/陳弃堂中)典數(上/聲)開元廣勘磨著作酬他業勤肄施行¶
愧我政如何¶
<pb:KR2k0036_WYG_016-14a>¶
乾隆四十年¶
御製正月二日重華宫侍¶
皇太后宴喜而成什　青宫¶
家宴啟開年喜領曽元繞¶
座前¶
母子夀登百五十古今瑞越世三千狰獰雪象迎春踞¶
璀璨銀花入夕燃扶¶
輦長街夀康返(夀康宫寢之聖母/所恒燕    處也)明朝問¶
<pb:KR2k0036_WYG_016-14b>¶
寢倍欣然¶
又¶
御製重華宫茶宴廷臣及内廷翰林等用天祿琳瑯聨¶
句是日復成二律　甲子琳瑯輯天祿(辨訂舊版書為/天祿琳瑯自甲)¶
(子年/始)因之内殿庋昭仁三旬閲嵗編維舊四庫于今書¶
薈新體固參差置應别品資檢校得求真笑咨邇日抽¶
増者(舊所辨宋版中頗有未確今經訂正改/撤者亦有原辦疎漏今為考定增入者)豈乏當時¶
預選人　交泰聨情聚翰寮重華喜值小年朝(見月令/輯要杭)¶
<pb:KR2k0036_WYG_016-15a>¶
(州府/志)聊因應節設芳茗畧異開筵詠蓼蕭為學立言當¶
顧行勅幾食旰與衣宵崇文詎曰崇虚飾復旦卿雲莫¶
謾謡¶
乾隆四十二年¶
御製正月二日重華宫侍¶
皇太后宴詩　瑶池西望降¶
鸞軒¶
慈㫖恭迎百子門(向年恭迎/邇嵗䝉)　(聖皇太后例于啟祥門/  母憐予逺步    命)¶
<pb:KR2k0036_WYG_016-15b>¶
(迎于百子門不數/武即里華宫也)翼旦開筵循例著¶
萬年侍膝祝心存¶
萱幃奕奕延禧永蓀砌振振衍慶繁厯數古來誰似此¶
益欣益敬籲¶
天恩¶
又¶
御製紫光閣錫宴聨句召大學士并成功將佐及内廷¶
翰林等至重華宫茶宴得詩二首　春醼今年事倍豪¶
<pb:KR2k0036_WYG_016-16a>¶
(今年紫光閣筵宴外籓命輪班朝覲之土司/等咸與且即以此命題聨句較常年倍盛)重華循例¶
引詞曺蕆功自是資提㦸聨句何妨有捉刀(平定兩金/川戰勝成)¶
(功實賴師武臣之力至宴間聨句不妨人代為之且邇/年新正聨句皆預擬御製句成其餘則命内廷翰林以)¶
(次擬就臨時填名即外廷/詞臣亦非其即席自作也)駹已從而筰已定樂斯淑以¶
禮斯陶莫教容易㸔嘉㑹去嵗攻圍正爾勞　聨情賀¶
祚有前聞豈是無端宴樂勤祗以茶行弗用酒亦如武¶
偃必修文松撑雪幹連冬喜梅放春葩迎午芬咨爾規¶
應過于頌體予懼實勝乎欣¶
<pb:KR2k0036_WYG_016-16b>¶
　　(臣/)等謹按¶
重華宫¶
御製詩謹繹有闗紀述事實者恭載卷内餘不備録¶
重華宫東廡為¶
葆中殿西廡為¶
浴徳殿¶
重華宫後為翠雲館(宫國朝/  史)¶
　　(臣/)等謹按¶
<pb:KR2k0036_WYG_016-17a>¶
葆中殿内額曰古香齋聨曰四壁圖書饒古色重簾烟¶
　　篆挹清芬¶
浴徳殿内額曰抑齋聨曰賞心於此遇即事多所欣翠¶
　　雲館内聨曰古訓手披勤毎競寸隂求日益民依¶
　　心黙運常先萬姓祝年豐東室額曰飬雲聨曰白¶
　　雲有古調青山無俗縁東次室額曰長春書屋西¶
　　室額曰墨池聨曰屏展烟鬟雲鶴閒㸔心共逺座¶
　　凝香篆風松静覺韻偏清西次室額曰澄心觀道¶
<pb:KR2k0036_WYG_016-17b>¶
　　妙¶
乾隆三十二年¶
御製長春書屋詩　書屋長春到處如長春之義可言¶
諸元為善長(上/聲)功生物人以仁名語啟予潛毓當年悦¶
有素(曩時䝉賜予思甞讀書於此即長春之號亦/係        者故各處書屋率以此名之)起行¶
今日懼違初陽和漸覺廻寰宇嘉與吾民共愷舒¶
　　(臣/)等謹按¶
重華宫内長春書屋¶
<pb:KR2k0036_WYG_016-18a>¶
御製詩謹繹有闗紀述事實者恭載卷内餘不備録¶
重華宫之東為¶
潄芳齋(宫國朝/  史)¶
　　(臣/)等謹按¶
潄芳齋内額曰正誼明道東室額二一曰莊敬日强一¶
　　曰髙雲情聨二一曰清燕凝神天和閒處飬從容¶
　　守正元化静中涵一曰花香鳥語羣生樂月霽風¶
　　清造物心¶
<pb:KR2k0036_WYG_016-18b>¶
乾隆三十九年¶
御製室中聨有花香鳥語羣生樂月齊風清造物心之¶
句因各成詩六韻(有序/)　掖垣通右个地屬西清朶殿¶
啟重華門臨東上欣爾日帖披快雪偶乘批荅幾間溯¶
當年牓掲髙雲長撫琴書意逺乃有一聨分署兼函樂¶
趣于羣生七字重摛直印心原于造物花無情而解笑¶
鳥奚事以能言月了了其入懐風泠泠兮翻帙此萬景¶
所以少盡藏之秘而一區斯焉便携取之資也頋言志¶
<pb:KR2k0036_WYG_016-19a>¶
元從早嵗在推尋顔孔之真而尊聞不隔異時豈浮慕¶
羲皇以上爰因耦句更鬯臚吟　寓物不留意澄觀可¶
㑹心昔時惟志樂此日切君臨暎砌花香逓隔窻鳥語¶
吟巧簧度逸態清麝䕶流音宛轉含旖旎悠揚效静深¶
春臺方詄蕩熈性願林林(右賦得花/香鳥語)　寳月方當霽惠¶
風復凑清吹雲無㸃翳度籟有騰晶習習如含朗明明¶
似應聲一輪正梢上十日不條鳴李闢文非擬程逢道¶
自生流光入窻際憶昔此經横(右賦得月/霽風清)¶
<pb:KR2k0036_WYG_016-19b>¶
　　(臣/)等謹按以上二詩為¶
御題潄芳齋東室聨語之什今恭録卷内¶
潄芳齋東次室曰¶
静憩軒後為金昭玉粹東室曰¶
隨安室(宫國朝/  史)¶
　　(臣/)等謹按¶
静憩軒門上聨曰由舊典時式其永無愆思庶政惟和¶
　　不敢自逸西室聨二一曰寫誠敬之心禮章樂亮¶
<pb:KR2k0036_WYG_016-20a>¶
　　繪恬熈之象日麗風和一曰緑綺琴彈白雪引烏¶
　　絲絹寫黄庭經¶
殿後穿堂額曰稽古右文聨曰恭己奉三無澄心待萬¶
　　幾¶
堂後東向額曰金昭玉粹聨曰瑞景瓊樓開錦繡歡聲¶
　　珠閣奏雲韶¶
乾隆七年¶
御製戯題静憩軒(舊時讀/書舍也)　舍是讀書舍人非静憩人¶
<pb:KR2k0036_WYG_016-20b>¶
禽鳴如話舊花舞解懐新藝圃有餘樂琴齋無㸃塵拈¶
題清興永欲去重逡廵¶
　　(臣/)等謹按¶
静憇軒¶
御製詩恭載首見之篇餘不備録¶
啟祥宫之西南向為¶
延慶門門内為¶
延慶殿殿後為¶
<pb:KR2k0036_WYG_016-21a>¶
廣徳門門内為¶
撫辰殿(宫國朝/  史)¶
　　(臣/)等謹按¶
撫辰殿内額曰歛福宜民聨曰生機對物觀其妙義府¶
　　因心獲所寧¶
撫辰殿後為¶
建福宫(宫國朝/  史)¶
　　(臣/)等謹按¶
<pb:KR2k0036_WYG_016-21b>¶
建福宫乾隆五年建恭懸¶
御書額曰不為物先¶
東室聨曰交泰三陽肇羲象歛時五福恊箕疇¶
西室聨曰香藹綺疏蕙圃敷榮滋湛露風清釦砌芝房¶
　　擢秀映長春皆¶
御書¶
御製建福宫賦　居寰中以御物凜¶
天命兮難諶懼大業之弗勝恒乾惕兮小心戒峻宇與¶
<pb:KR2k0036_WYG_016-22a>¶
雕牆鑒酒池兮肉林愧饑渇其未解遑安逸兮是尋乃¶
者新宫落初玉戺金鋪創名建福義何居乎盖是地也¶
圍于宫牆而弗加擴卑于路寢而弗増華畏炎歊之相¶
偪乃託興乎清嘉儉不至陋幽而匪遐况在重華之右¶
比之興慶之宫未費司農之帑何勞庶民之攻經之營¶
之募千夫而齊力如松如竹閲數月而成功于是殿方¶
馺娑宫比駘盪長春長樂披青簡而空傳太和保和凭¶
朱欄而相望千門萬户兮笑漢制之太奢茅茨土階兮¶
<pb:KR2k0036_WYG_016-22b>¶
欽堯儉之堪尚軒號静怡兮期成性之常存齋名敬勝¶
兮恐舉念之或妄亭顔惠風兮欲膏澤之旁敷閣扁延¶
春兮與羣生而咸暢觸目警心兮守此志而始終居安¶
思危兮常厪懐而籌量爾其文石矗立嘉木叢生羅芝¶
田兮蕙畹來燕賀兮鶯鳴披薰風兮思解愠對時雨兮¶
樂向榮觀太宇兮調元化育萬物兮騐農耕又何必焚¶
隋廷之甲煎樹漢苑之金莖歌陳宫之玉樹聼唐曲之¶
新聲而始稱悦情也哉于時而春覽生意而欣欣于時¶
<pb:KR2k0036_WYG_016-23a>¶
而夏逺煩暑而灑灑乃其秋也偉西成之可慶乃其冬¶
也體貞元之凝命載色載笑奉¶
慈闈而承歡來游來歌與良臣而交儆于以承¶
先廑肯構而勿忘于以示後庶斯言之是聼重曰洪範¶
有言歛時五福敷錫庶民與時茂育予宅是居心乎肅¶
肅受¶
天之祜匪藉田燭建民之極匪侈華屋繼繩光烈對越¶
於穆進賢納諌懲惡旌淑志茍懐安是謂不榖尚慎旃¶
<pb:KR2k0036_WYG_016-23b>¶
哉永膺¶
天祿¶
乾隆八年¶
御製建福宫新春詩　禁城景物報和韶初轉寅方玉¶
斗杓漏洩春光梅破蕾招揺風信桞拖條池心鏡靣氷¶
將解墻角銀根雪欲消棖撥詩腸量多少新年覺比舊¶
年饒　含陽苔色兆根荄勝裏宫花鬬早梅堂構萬年¶
緜福履黄黎九有上春臺蘭苕翡翠相容與鳯閣枌橑¶
<pb:KR2k0036_WYG_016-24a>¶
各實枚試㸔新蟾眉様細分明報道上元來　照壁熊¶
丸燦九華祥烟濃作赤城霞土牛新㸔牽春至綵燕初¶
飛掠曉斜臘雪猶然戀鴛瓦東風全不發綾花願將建¶
福宫中福錫與寰區萬姓家¶
乾隆十四年¶
御製建福宫紅梨花詩　不計香風幾度頻嬌紅嫩緑¶
各爭新最憐雨後偏饒韻底事春來易愴神葉態花姿¶
剛相(入/聲)稱蜂衙蝶陣豈無因一枝佛鉢堪清供便欲因¶
<pb:KR2k0036_WYG_016-24b>¶
之悟六塵¶
乾隆十七年¶
御製建福宫對雨詩　朝隮復棼絲冥濛勢傍午朝罷¶
此宴息耕犁方待舉前墀羅春花潤含花下土芳菲襲¶
翰思綽約延清覩喜豈喻近臣慰惟共農父有秋期尚¶
遥無逸以為所¶
乾隆四十四年¶
御製建福宫題句　初葺建福宫乃在壬戌嵗循名及¶
<pb:KR2k0036_WYG_016-25a>¶
責實其義賦中偹(有建福/宫賦)亦有引未發則别具深意憶¶
當元二年廿七月守制宫居未園居夏月度兩次炎熱¶
弗可當少壯禁之易¶
慈闈祝萬齡然終必有事圖兹境清凉結宇頗幽邃庶¶
可逭煩暑以為日後備前嵗遭¶
大故暢春䖍奉置因循乃園居(昔心殿皇考大事常居/飬    二十七月後始)¶
(居御園宫内凡經兩夏彼時年刀正壯雖煩暑不甚覺/也後葺建福宫以其地較飬心殿稍覺清凉構為邃宇)¶
(以備嵗/口前)　(慈夀萬年之後居此守制然亦不忍宣之於/  聖母大事於  暢春園九經三事殿安奉)¶
<pb:KR2k0036_WYG_016-25b>¶
(本欲以無逸齋為倚廬而王大臣敦請以居御園之九/州清晏與飬心殿無異不得已而從之予亦自揣春秋)¶
(望七實不能如初元之耐熱即欲居/建福宫之初意亦未得遂每為抱歉)向意惜未遂¶
慈寧南花園實復同斯例(於宇數慈寧宫南花園葺治/樸    間本亦如葺建福宫)¶
(之意且以備以為慈躬或不豫為日夜侍奉湯藥之所/丁酉正月即    苫次後因王大臣固請遂亦移居養)¶
(心/殿)長(上/聲)年孰弗願筋力難從志缺禮實已多永言志吾愧¶
　　(臣/)等謹按¶
建福宫¶
御製詩謹繹有闗紀述事實者恭載卷内餘不備録¶
<pb:KR2k0036_WYG_016-26a>¶
　¶
　¶
　¶
　¶
　¶
　¶
　¶
　¶
<pb:KR2k0036_WYG_016-26b>¶
　¶
　¶
　¶
　¶
　¶
　¶
　¶
欽定日下舊聞考卷十六¶
