# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:23.057671
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷二十七
<pb:KR2k0036_WYG_027-1a>¶
欽定四庫全書¶
欽定日下舊聞考卷二十七¶
　國朝宫室(十九/)　(西苑七/)¶
閲古樓北為¶
漪瀾堂(宫國朝/  史)¶
　　(臣/)等謹按¶
漪瀾堂據瓊島北麓規制畧仿金山五楹北向堂後左¶
　　右有過山石洞堂内聫曰蘿逕因幽偏得趣雲峯¶
<pb:KR2k0036_WYG_027-1b>¶
　　含潤獨超羣又曰籟動風滿谷波澄月一奩西暖¶
　　閣聫曰四靣波光動襟袖三山烟靄䕶壺洲堂後¶
　　檐額曰秀寫蓬瀛¶
閲古樓巖墻門出轉東則¶
邀山亭又東北則¶
酣古堂三楹西向倚石為洞循洞而東有屋三楹前宇¶
　　後樓額曰寫妙石室聫曰石縫若無路松巢别有¶
　　天¶
<pb:KR2k0036_WYG_027-2a>¶
乾隆十八年¶
御製題漪瀾堂　　在瓊島之北麓畧倣金山規制為¶
之俯液池瞻穹塔覺水態雲容來參几席更不與江天¶
别同異矣　勝蹟遥思瓊島隂每因餘暇一登臨雲樓¶
高下規浮玉春樹參差吐鬰金出浪魚喁披錦縠入松¶
風籟譜瑶琴漪瀾匪慕滄浪意舟水民情盡會心¶
乾隆二十四年¶
御製漪瀾堂詩　春冰未泮湖春氣已昭蘇仙木吉祥¶
<pb:KR2k0036_WYG_027-2b>¶
御(音/迓)綺屏瑞靄扶獲金不殊地浮玉宛成圖(是處室宇/肖金山行)¶
(宫為/之)比似新豐市胡寛㡳藉乎¶
乾隆二十五年¶
御製漪瀾堂詩　湖堂北向號漪瀾太液秋風正好㸔¶
月朗雅宜常對鏡桂香那藉更薰蘭金山圖畫張京國¶
(是處規倣金/山為樓觀)白帝權衡御水官陡憶下河重(平/聲)被潦民¶
艱戚戚倩誰寛¶
乾隆二十七年¶
<pb:KR2k0036_WYG_027-3a>¶
御製雪中漪瀾堂詩　昨吟瓊島兆佳隂喜罩祥霙塔¶
影森太液漪瀾雖遲(去/聲)待金山消息已侵尋(是處肖浮/玉為之向)¶
(有/詩)千巖素鏤玲瓏竅萬木葩生清净林一咏江天㳺目¶
句先期浮玉此登臨¶
乾隆三十八年¶
御製邀山亭口號　搆亭恰似邀山至坐㸔山疑亭所¶
邀兩下主賔定誰是南華齊物繼逍遥¶
乾隆三十九年¶
<pb:KR2k0036_WYG_027-3b>¶
御製酣古堂詠古詩　堂中貯古書酣書因酣古酣古¶
詎虚言殷鑒不逺夏(叶/)殷夏亦遥哉金元明近睹爾時¶
萬嵗山又曰瓊華島(叶/)山巔廣寒殿今已為窣堵擇勝¶
或搆築即因其柱礎坐堂翻書篇寕不愓然懼(叶/)懼當¶
思良方方在無逸所¶
　　(臣/)等謹按¶
漪瀾堂諸處¶
御製詩謹繹有闗紀述事實者恭載卷内餘不備錄¶
<pb:KR2k0036_WYG_027-4a>¶
漪瀾堂正中北向有碧照樓長廊六十楹左右環繞俱¶
有樓東盡倚晴樓西盡分凉樓(宫國朝/  史)¶
　　(臣/)等謹按碧照樓門額曰湖天浮玉樓上聫曰空¶
　　明愛天水飛躍任魚鳶¶
乾隆二十四年¶
御製雪後登碧照樓吟望　　昨已宣傳瓊島㳺詰朝¶
積雪景偏幽即㸔冰影銀揩鏡更勝波光碧照樓古木¶
揚猗梅破萼小山煥采玉成邱向來粉壁無題句似為¶
<pb:KR2k0036_WYG_027-4b>¶
今畨清賞留¶
乾隆二十七年¶
御製題倚晴樓　高樓今嵗原初到所喜憑闌恰倚¶
晴雲不稱閒緣盡斂日雖婪暑已饒晶黍田即漸添黄¶
色梧砌分明遞颯聲兩月愁霖詩句減撚鬚頓覺掞毫¶
生¶
　　(臣/)等謹按碧照樓倚晴樓¶
御製詩皆恭載首見之篇餘不備錄¶
<pb:KR2k0036_WYG_027-5a>¶
碧照樓之左為逺帆閣(宫國朝/  史)¶
　　(臣/)等謹按逺帆閣北向與碧照樓分峙閣上聫曰¶
　　水光山色澹容與雲帆月舫常留連又曰湧金何¶
　　事稱圖畫浮玉端知在户庭閣下南向額曰層觀¶
　　上躋東室額曰即事多羙聫曰雲卧天㳺無不可¶
　　風清月白致多佳¶
乾隆二十五年¶
御製逺帆閣詩　浮玉樓䑓似(瓊華島山隂樓䑓皆/規金山之制為之)江¶
<pb:KR2k0036_WYG_027-5b>¶
天入企情雖殊石簰側亦有布帆横頗覺宜風月而非¶
為利名遥瞻無恙者疑過潤州城¶
　　(臣/)等謹按逺帆閣¶
御製詩恭載首見之篇餘不備錄¶
逺帆閣後為¶
道寕齋(宫國朝/  史)¶
　　(臣/)等謹按¶
道寕齋内聫曰風自凉經松越峭月原明映水逾清西¶
<pb:KR2k0036_WYG_027-6a>¶
　　室聫曰靜叅倪筦禽魚適悦可襟懐翰墨憑閣上¶
　　聫曰石古泉清軒忩爽且靜風恬露潤花竹秀而¶
　　鮮¶
乾隆十八年¶
御製道寕齋詩　仲舒對制䇿道者治所繇諸葛戒中¶
郎寕静匪外求是皆述公奭至論昭千秋虚齋顔道寕¶
以道寕能不雕繪詎足尚澹泊有餘休無益不可作自¶
問殊難酬¶
<pb:KR2k0036_WYG_027-6b>¶
　　(臣/)等謹按¶
道寕齋¶
御製詩恭載首見之篇餘不備錄¶
漪瀾堂之右有堂額曰晴欄花韻前有䑓與堂相對堂¶
右為紫翠房(宫國朝/  史)¶
　　(臣/)等謹按晴欄花韻聫曰樹將暖旭輕籠牖花與¶
　　香風並入簾西室額曰壺天東室額曰宜雪紫翠¶
　　房三楹即順山房也¶
<pb:KR2k0036_WYG_027-7a>¶
乾隆二十五年¶
御製紫翠房詩　漪瀾堂畔室假山圍蒨峭偨池互羅¶
落嶙峋入窅窱紫翠幻萬狀朗朗延曦照生色畫屏張¶
誰能觀徼妙¶
乾隆二十八年¶
御製賦得晴欄花韻詩　淡蕩風情惠晏温旭色鮮催¶
開無紊候弄影有餘妍對埭真佳矣憑欄屬偶焉渾成¶
羣玉府詎祇養花夭香染荀郎袖韻宜謝客編春䑓予¶
<pb:KR2k0036_WYG_027-7b>¶
有志寕獨錦蘤然¶
　　(臣/)等謹按紫翠房晴欄花韻¶
御製詩皆恭載首見之篇餘不備録¶
紫翠房之東為蓮華室相對有小室額曰真如(宫國朝/  史)¶
　　(臣/)等謹按蓮華室内聫曰相於明月清風際只在¶
　　高山流水間¶
真如室内供梵王像聫曰黄花翠竹常住相仙露明珠¶
　　自在心¶
<pb:KR2k0036_WYG_027-8a>¶
乾隆二十三年¶
御製蓮華室詩　玉芙蓉上置精舍櫺様都摹君子花¶
偶至不妨結清習炷香閲妙法蓮華¶
　　(臣/)等謹按蓮華室¶
御製詩恭載首見之篇餘不備錄¶
漪瀾堂後石洞出山頂有亭為摺扇形額曰延南薫其¶
東上有亭額曰一壺天地(宫國朝/  史)¶
　　(臣/)等謹案延南薫在¶
<pb:KR2k0036_WYG_027-8b>¶
漪瀾堂後亭内聫曰五明招得薫風奏七寳脩成璧月¶
　　清一壺天地聫曰望宜銀漢月清擬玉壺氷¶
乾隆二十五年¶
御製賦得一壺天地詩　十笏無餘地一壺有别天虚¶
忩足攬結詰逕偶延緣廖落四禪表希夷萬景全神襟¶
唯妙達俗慮不期蠲領要契元始入㣲得自然張申如¶
驀遇那擬問金編¶
　　(臣/)等謹按一壺天地¶
<pb:KR2k0036_WYG_027-9a>¶
御製詩恭載首見之篇餘不備録¶
一壺天地之東為環碧樓樓前有小石平䑓(宫國朝/  史)¶
　　(臣/)等謹按環碧樓上下四楹北向樓後接宇三楹¶
　　南向在石壁之下者為盤嵐精舍環碧樓聫曰西¶
　　山翠色生巖複北渚清漣漲㟁隈樓上聫曰雲斂¶
　　琳霄目因逈水澄蘭沼意俱深盤嵐精舍聫曰無¶
　　碍搜竒披谷靄有時延賞愛巖風室内聫曰林亭¶
　　雨過峯巒秀花徑風迴錦繡香又曰嵐飛生翠常¶
<pb:KR2k0036_WYG_027-9b>¶
　　疑雨峯有真姿不藉春¶
乾隆二十一年¶
御製環碧樓詩　窈窕迴廊宛轉通到來層構聳壺中¶
討源每以初艱致得趣因之轉不窮座挹山光將水態¶
忩延秋月與春風憑高望逺真空濶正藉巖枝䕶鬰葱¶
　　(臣/)等謹按環碧樓¶
御製詩恭載首見之篇餘不備録¶
環碧樓繞廊而下為嵌巖室(宫國朝/  史)¶
<pb:KR2k0036_WYG_027-10a>¶
　　(臣/)等謹按嵌巖室聫曰澗筑松濤相問荅峯容波¶
　　態縂氤氲¶
乾隆二十一年¶
御製嵌巖室詩林壑入竒觀烟雲足佳致嵌巖擬陶¶
穴峭舊饒清閟棟宇既不藉藻繪安容試門唯一洞幽¶
席可十笏置俯仰托遥會棲遲得近憇堪蠲五葢累以¶
受萬物備縱匪木石居時復有此意¶
　　(臣/)等謹按嵌巖室¶
<pb:KR2k0036_WYG_027-10b>¶
御製詩恭載首見之篇餘不備録¶
延南薫西渡石橋有亭曰小崑邱亭西南上有平䑓石¶
柱為銅仙承露(宫國朝/  史)¶
　　(臣/)等謹按¶
承露䑓後垣額曰碧虚西南小樓三楹額曰¶
得性樓聫曰俯臨常似披圖畫得契宛堪悦性靈又曰¶
　　拂座凉生高栝籟入䈴波漾白蘋秋樓下額曰¶
延佳精舍聫曰滿忩松石無非古一屋雲烟搃是清北¶
<pb:KR2k0036_WYG_027-11a>¶
　　小室額曰¶
抱冲室樓之左右翼以山廊厯磴而下小宇一間顔曰¶
鄰山書屋聫曰境因徑曲詩情逺山為林稀畫㡧開又¶
　　曰樹色碧無碍山光靜有餘屋之前即為¶
道寕齋矣自¶
漪瀾堂至此為塔山北靣之景¶
乾隆三十五年¶
御製得性樓詩　就逈為高築小樓蜃忩萬景畢來投¶
<pb:KR2k0036_WYG_027-11b>¶
靜觀物物契真性云得豈因自外求¶
又¶
御製延佳精舍詩　上為得性樓下即延佳舍搆屋寕¶
在多其楹本一架攬景致不同會心原互藉譬如春氣¶
鬯萬物含和化斯乃佳之最亦豈資延迓¶
又¶
御製抱冲室詩　示謙謝莊賦訓虚張華詩二義均切¶
我靜室則何知然我處室中夫豈無所思受益玩易象¶
<pb:KR2k0036_WYG_027-12a>¶
戒盈體書辭十笏亦淵然㳺息欣相宜¶
又¶
御製隣山書屋詩　假山數百餘年久久假烏知非¶
故有書屋倚巖不計寛忘筌真似居林藪行將蹕駐避¶
暑莊玉岑精舍(山莊内/書屋名)當憑牖忽然自笑失拘墟真假¶
評量有是否¶
　　(臣/)等謹按¶
得性樓諸處¶
<pb:KR2k0036_WYG_027-12b>¶
御製詩皆恭載首見之篇餘不備録¶
由白塔東下至山足為¶
智珠殿後緣山徑折而北為交翠庭(官國朝/  史)¶
　　(臣/)等謹按¶
智珠殿三楹東向供文殊佛像恭懸¶
皇上御書額曰般若香䑓聫曰塔影迥懸霄漢上佛光¶
　　常現水雲間交翠庭二楹聫曰波光入忩淡草色¶
　　䕶堦新¶
<pb:KR2k0036_WYG_027-13a>¶
乾隆二十三年¶
御製交翠庭詩　擇向開庭更向山縈青攅黛𤨏孱顔¶
春隂瓊島疑迷路只在碧琳天地間¶
　　(臣/)等謹按交翠庭¶
御製詩恭載首見之篇餘不備錄¶
交翠庭北迴廊環繞而下為¶
㸔畫廊下有石室中涵巖洞洞内供大士像别有小樓¶
(宫國朝/  史)¶
<pb:KR2k0036_WYG_027-13b>¶
　　(臣/)等謹按洞門上石刻真如二字小樓内聫曰天¶
　　濶雲非繫波空月自明庭之下廊之側攀援石洞¶
　　而出為古遺堂三楹北向聫曰秋月春風常得句¶
　　山容水態自成圖對之者為巒影亭門額曰梢雲¶
　　曰霏玉古遺堂下為¶
見春亭¶
　　又按由¶
㸔畫廊折而東至山麓有石碣恭刋¶
<pb:KR2k0036_WYG_027-14a>¶
御書瓊島春隂四字為燕山八景之一¶
御製詩章已恭載形勝卷内兹不複綴¶
見春亭在瓊島春隂石碣之南自¶
智珠殿至此為塔山東靣之景¶
乾隆二十年¶
御製㸔畫廊詩　迴廊詰曲稱㸔畫㸔者原為畫裏人¶
歩歩景移朗朗照故知倪范鮮精神¶
乾隆三十五年¶
<pb:KR2k0036_WYG_027-14b>¶
御製古遺堂詩　明之瓊華島元之萬嵗山簣土自弗¶
移稱謂從改刪古殿變滄桑今堂枕孱顔而山猶古遺¶
額堂興偶闗後視今猶昔不改者本閒¶
又¶
御製巒影亭詩　山隂一笠亭恰與山相向山南液池¶
北流峙景殊狀取之無不宜契矣胥増暢山容與水態¶
交映如揖讓巒影訝在檐諦視漪瀾漾¶
乾隆三十四年¶
<pb:KR2k0036_WYG_027-15a>¶
御製見春亭詩　瓊島猶餘積素皴波光樹色已因循¶
山亭何繋人來往八柱依然此見春¶
　　(臣/)等謹按¶
㸔畫廊諸處¶
御製詩皆恭載首見之篇餘不備録¶
承光殿之東與¶
蕉園門相對者為¶
桑園門入門循池東岸而北數百歩過陟山門誃門路¶
<pb:KR2k0036_WYG_027-15b>¶
西有水殿以藏¶
御舟路東門三間西向入門循廊躡山而北有堂據山¶
巔北向者曰雲岫西向者曰崇椒(宫國朝/  史)¶
　　(臣/)等謹按水殿十有一間即船塢也雲岫厂聫曰¶
　　風月清華贏四季水天朗澈繞三洲¶
乾隆二十四年¶
御製雲岫厂詩　坐來怪㡳濕衣襟却見英英出碧岑¶
一縷欲飛何處去定知瓊島作春隂(是處近白塔山永/安寺舊傳所謂瓊)¶
<pb:KR2k0036_WYG_027-16a>¶
(華島/也)¶
乾隆三十一年¶
御製崇椒室詩　假山雖積簣亦自有高卑因迥築書¶
室憑忩堪目馳名之曰崇椒亦何不可為譬如泰岱巖¶
其上空居之拘墟無一是契神那弗宜¶
　　(臣/)等謹按雲岫厂崇椒室¶
御製詩皆恭載首見之篇餘不備錄¶
崇椒室長廊曲折北下有軒臨池曰濠濮間(宫國朝/  史)¶
<pb:KR2k0036_WYG_027-16b>¶
　　(臣/)等謹按濠濮間額曰壺中雲石聫曰眄林木清¶
　　幽會心不逺對禽魚翔泳樂意相闗又曰畫意詩¶
　　情景無盡春風秋月趣常殊軒北石梁曲折池靣¶
　　北接石坊坊上石刻横書南向曰山色波光相罨¶
　　畫北向曰汀蘭岸芷吐芳馨又石刻聫二南向曰¶
　　日永亭䑓爽且靜雨餘花木秀而鮮北向曰蘅臯¶
　　蔚雨生機滿松嶂横雲畫意迎¶
由石門而北門三楹入門為春雨林塘(宫國朝/  史)¶
<pb:KR2k0036_WYG_027-17a>¶
　　(臣/)等謹按春雨林塘殿内額曰動靜交養聫曰烟¶
　　景入疏簾圖書帶潤波光縈曲岸水木餘清東室¶
　　聫曰迥如碧宇吟懐曠閒寄白雲幽興長後軒額¶
　　曰空水澄鮮聫曰兩餘山色深于黛風定波光正¶
　　可人¶
乾隆二十五年¶
御製賦得春雨林塘　靄靄纔彌谷淒淒遂灑春論時¶
真及節稱徳乃為仁林暗輕烟合塘明細浪皴㣲寒夫¶
<pb:KR2k0036_WYG_027-17b>¶
豈礙嘉澤更希均接上連枝杪入虚起藴淪情知綠野¶
外明日出耕人¶
　　(臣/)等謹按春雨林塘¶
御製詩恭載首見之篇餘不備録¶
池北相對為畫舫齋(宫國朝/  史)¶
　　(臣/)等謹按畫舫齋額曰竹風梧月東室聫曰詩句¶
　　全從畫裏得雲山常在鏡中留又聫曰於澹泊中¶
　　尋理趣不空色際忘言詮又曰常借青山作屏幛¶
<pb:KR2k0036_WYG_027-18a>¶
　　由來大塊假文章西室門額曰浴徳曰汲古聫曰¶
　　布席只疑天上坐憑欄何異鏡中㳺室内聫曰雲¶
　　容水態不相厭畫意詩情分與投又曰忩近春洲¶
　　宛爾棹波聞欵乃簾開秋水恍然載月漾空明¶
乾隆二十四年¶
御製題畫舫齋詩　畫舫乗來畫舫齋是同是異費安¶
排虚舟若悟南華㫖所遇欣之縂大佳¶
乾隆二十八年¶
<pb:KR2k0036_WYG_027-18b>¶
御製題畫舫齋　北岸輕輿復轉東偷閒一帶攬烟宫¶
春光九十勾消盡(是日三/月晦)逝水如斯晝夜空㳺不觧愁¶
思麥雨坐疑徐進静帆風每當適意多慙靣為有民艱¶
黙忖中¶
乾隆三十三年¶
御製畫舫齋詩　氷牀用異冬夏畫舫名自古今爱倣¶
歐陽室趣不學周砥醉吟(周砥詩邀我/醉眠書畫舫)青雀笑他侈意¶
白鷗㡳藉盟心比似清河張丑相資猶欠書林¶
<pb:KR2k0036_WYG_027-19a>¶
乾隆三十四年¶
御製題畫舫齋詩　齋似江南彩畫舟坐來軒檻鏡光¶
流蘭槳桂棹用無藉海濶天空興有投原是不行何礙¶
凍可知常住亦如浮商書十二篇曾讀却復難形夢寐¶
求(嘗謂高宗傅説之事非闢門/□俊之正效而行之難矣)¶
　　(臣/)等謹按畫舫齋¶
御製詩謹繹有關紀述事實者恭載卷内餘不備録¶
池上兩廊各有室東曰鏡香西曰觀妙(宫國朝/  史)¶
<pb:KR2k0036_WYG_027-19b>¶
　　(臣/)等謹按鏡香室聫曰静與心謀寕有色香生鼻¶
　　觀亦無空又曰露湑花遞馥風度水生紋¶
乾隆二十五年¶
御製鏡香室詩　洒然書室俯琳塘鑑古欣披瀲灧光¶
浄植真成佛土卉風前時散鏡中香¶
乾隆三十五年¶
御製鏡香室詩　齋正室則廂原臨一池上曉日照芙¶
蓉其香鏡中颺露葉珠光擎風葩霞影漾鼻根既已清¶
<pb:KR2k0036_WYG_027-20a>¶
心所亦因暢設擬對齋展畫是周昉障(畫禪室所藏名/畫薈珍册有周)¶
(昉紈扇圖寫/蓮塘景特妙)¶
　　(臣/)等謹按鏡香室¶
御製詩謹繹有闗紀述事實者恭載卷内餘不備録¶
畫舫齋左水石間有古槐一柯構亭其間顔曰古柯(國/)¶
(朝宫/史)¶
　　(臣/)等謹按古柯庭聫曰金波長漾中秋月玉鏡平¶
　　分明聖湖庭東廊宇接一小厦額曰綠意廊與古¶
<pb:KR2k0036_WYG_027-20b>¶
　　槐相對聫曰雖是境蹊畧行轉果然松竹不尋常¶
　　廊之北曰¶
得性軒¶
乾隆二十四年¶
御製古柯庭詩　庭宇老槐下因之名古柯若尋嘉樹¶
傳當(去/聲)賦角弓歌閲嵗三百久成隂數畆多㡳須向王¶
粲工拙較如何¶
乾隆二十五年¶
<pb:KR2k0036_WYG_027-21a>¶
御製古柯庭詩　古槐五百年幾度荆凡閲春明跡已¶
邈淳于夢亦歇閒庭構其側几榻皆清絶樹古庭因古¶
偶憩輒怡悦滿院綠瓊隂一忩黄夾纈顧竹如得朋比¶
榆自多潔壁間逸史畫(室中懸姚綬畫雲根老樹槎材/正與古柯寫照雲東逸史綬所)¶
(自號/也)早為傳神設¶
　　(臣/)等謹按古柯庭¶
御製詩謹繹有闗紀述事實者恭載卷内餘不備録¶
古柯庭後有室西向額曰奥曠(宫國朝/  史)¶
<pb:KR2k0036_WYG_027-21b>¶
　　(臣/)等謹按奥曠室聫曰山參常静雲參動躍有潜¶
　　魚飛有鳶¶
乾隆二十四年¶
御製奥曠室詩　月廊通曲奥雲牖含虚曠得概既不¶
一會趣亦殊狀清音憑暗泉靜寄對竒嶂位置信逺俗¶
俯仰堪生暢而何每慊然未敢吾心放¶
　　(臣/)等謹按奥曠室¶
御製詩恭載首見之篇餘不備録¶
<pb:KR2k0036_WYG_027-22a>¶
畫舫齋之右池上架石梁構廊其上曲折逹於西室曰¶
小玲瓏(宫國朝/  史)¶
　　(臣/)等謹按小玲瓏室内額曰真趣聫曰有懐虚以静¶
　　無俗窈而深又曰雨後峯姿都渥若風前竹韻特¶
　　悠然¶
乾隆二十四年¶
御製賦得小玲瓏詩　洞房通窈窕虚牖納嶙峋於小¶
偏得趣惟清不受塵光含月淰淰質擬玉璘璘驀遇蘇¶
<pb:KR2k0036_WYG_027-22b>¶
公買仇池可結隣¶
　　(臣/)等謹按小玲瓏¶
御製詩恭載首見之篇餘不備録¶
　¶
　¶
　¶
　¶
欽定日下舊聞考卷二十七¶
