# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:22.752359
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷十二
<pb:KR2k0036_WYG_012-1a>¶
欽定四庫全書¶
欽定日下舊聞考卷十二¶
　國朝宫室¶
太和殿之後東西兩廡各三十間正中南嚮者為¶
中和殿縱廣各三間方檐圓頂金扉𤨏牕各二十有四¶
南北陛各三出東西陛各一出(會大清/  典)¶
　　(臣/)等謹按凡遇三大節¶
皇帝先於¶
<pb:KR2k0036_WYG_012-1b>¶
中和殿陞座内閣内大臣禮部都察院翰林院詹事府¶
　　各堂官及侍衛執事人員行禮畢然後出御¶
太和殿恭遇¶
方澤大祀及祀¶
太廟¶
社稷之前一日¶
皇帝俱於殿内視祝版¶
親祭¶
<pb:KR2k0036_WYG_012-2a>¶
厯代帝王廟¶
先師孔子¶
朝日¶
夕月亦如之每歳耕籍則於殿内¶
閱視農器及穀種青箱殿内¶
皇上御題額曰允執厥中聨云時乘六龍以御天所其¶
　　無逸用敷五福而錫極彰厥有常¶
中和殿之後為¶
<pb:KR2k0036_WYG_012-2b>¶
保和殿九間前陛各三出與¶
太和殿丹陛相屬殿後陛三成三出北嚮殿左右各一¶
門左曰後左右曰後右皆三間南嚮前後出陛(㑹大清/  典)¶
　　(臣/)等謹按每歳除夕¶
皇帝御¶
保和殿筵宴外藩每科朝考新進士翰林院引入殿内¶
　　左右列試殿内¶
皇上御題額曰皇建有極聨曰¶
<pb:KR2k0036_WYG_012-3a>¶
祖訓昭垂我後嗣子孫尚克欽承有永¶
天心降鑒惟萬方臣庶當思容保無疆殿後陛級迤北¶
　　十餘武崇基列陛南嚮者為¶
乾清門乃¶
内朝正門謹詳載後卷¶
協和門東出為¶
文華殿後為¶
主敬殿(㑹大清/  典)¶
<pb:KR2k0036_WYG_012-3b>¶
　　(臣/)等謹按¶
文華殿門五楹南嚮崇階三出九級内丹陛與露臺相¶
　　直臺左右二出陛各十一級¶
殿制五楹康熙二十二年重建殿内¶
皇上御題額曰緝熙明徳聨曰道脉相承經籍昭垂千¶
　　聖緒心源若接羮墻黙契百王傳屏聨云詎為飾¶
　　其貌還因尊所聞東西配殿各五楹東曰¶
本仁殿西曰¶
<pb:KR2k0036_WYG_012-4a>¶
集義殿後殿五楹是為¶
主敬殿¶
凡¶
經筵之禮以大學士尚書左都御史侍郎學士詹事充¶
經筵講官滿漢各八人嵗由部疏請得¶
㫖翰林院列講官名具奏以滿漢各二人分講經書掌¶
院學士暨直講官擬篇目撰講章奏請¶
欽定至日黎明鴻臚官設¶
<pb:KR2k0036_WYG_012-4b>¶
御案于¶
文華殿¶
御座前南嚮設講案于¶
御案之南北嚮翰林院官奉講章及進講副本左書右¶
經各陳于案退記注官四人立西階下東面滿講官暨¶
侍班之大學士吏部户部禮部尚書侍郎通政使副使¶
詹事少詹事立丹墀左西面漢講官暨侍班之兵部刑¶
部工部尚書侍郎左都御史左副都御史大理卿少卿¶
<pb:KR2k0036_WYG_012-5a>¶
立丹墀右東面糾儀給事中御史各二人鴻臚寺鳴贊¶
二人立侍班官稍後東西面均南上如衍聖公入¶
覲恭遇¶
經筵立于東班之首至時禮部堂官詣¶
乾清門奏請¶
御經筵¶
皇帝御常服乘輿出宫導引扈衞如常儀由後左門出¶
左翼門至¶
<pb:KR2k0036_WYG_012-5b>¶
文華殿丹陛上降輿入¶
陞座記注官升西階入立¶
殿内右楹之西鳴贊升立東西檐下贊排班講官暨侍¶
班官咸就拜位北面立贊跪叩興行二跪六叩禮畢鴻¶
臚卿東西各一人引講官暨侍班官分行升自東西階¶
滿講官由¶
殿左門之右漢講官由右門之左入立于東西楹之南¶
東侍班官由左門之左西侍班官由右門之右入立于¶
<pb:KR2k0036_WYG_012-6a>¶
講官後糾儀官隨入立東西隅均東西面北上鴻臚卿¶
退立于¶
殿檐下鳴贊贊進講滿漢直講官四人出至講案前東¶
班西上西班東上行一跪三叩禮復位立滿講官一人¶
出就案左北面展講章進講四子書畢復位漢講官一¶
人趨過案左進講如之¶
皇帝闡發書義宣示臣工講官暨侍班官跪聆畢興又¶
滿講官一人趨過案右漢講官一人出就案右先後進¶
<pb:KR2k0036_WYG_012-6b>¶
講經義畢¶
皇帝闡發經義各官跪聆亦如之鴻臚卿引出¶
殿至丹墀各就拜位立鳴贊贊如初行二跪六叩禮畢¶
鴻臚卿引講官侍班官仍升東西階入¶
殿内¶
賜坐¶
賜茶儀與常朝同(㑹大清/  典)¶
　　(臣/)等謹按向例¶
<pb:KR2k0036_WYG_012-7a>¶
經筵由部疏請今每歳皆先期奉¶
特㫖舉行届期講臣進講¶
皇上宣示御論諸臣跪聽行禮畢以次引入¶
殿内列坐¶
賜茶自建設¶
文淵閣¶
命於閣内¶
賜茶實稽古之榮遇也¶
<pb:KR2k0036_WYG_012-7b>¶
康熙二十四年定以大學士尚書左都御史學士詹事¶
由翰林出身者充¶
經筵講官(典大清㑹/  則例)¶
雍正三年¶
諭自古修已治人之道載在經書帝王御宇膺圖咸資¶
典學我¶
聖祖仁皇帝天亶聰明而好古敏求六十餘年孜孜不¶
倦朕幼承¶
<pb:KR2k0036_WYG_012-8a>¶
庭訓時習簡編自即位以來更欲以研經味道之功為¶
敷政寧人之本顧以亮陰之際未舉經筵今八月二十¶
三日為釋服之期爾部可擇日舉行經筵典禮欽此(同/上)¶
乾隆五年¶
諭經筵之設原欲敷宣經㫖以獻箴規朕觀近日所進¶
講章頌揚之辭多而箴規之義少殊非責難陳善君臣¶
咨儆一堂之意人君臨御天下敷政寧人豈能毫無闕¶
失正賴以古證今獻可替否庶收經筵進講之益若頌¶
<pb:KR2k0036_WYG_012-8b>¶
美過甚不能實踐躬行反滋朕心之愧此後務剴切敷¶
陳期有禆於政治學問勿尚鋪張溢美之虚文而無當¶
於稽古典學之實義欽此(同/上)¶
乾隆七年¶
諭今日舉行經筵典禮禮部據向例以天雨奏請改期¶
朕思魏文侯將出獵而雨左右不欲行文侯曰吾已與¶
虞人期矣豈可無一期㑹哉乃往身自罷之夫田獵之¶
娛尚不以遇雨失期况經筵大典業經祭¶
<pb:KR2k0036_WYG_012-9a>¶
告自應舉行但執事諸臣例應在丹墀内行禮未免衣¶
冠沾濕著衣雨服列班駕到即入殿進講講畢即奏禮¶
成其階下行禮殿内賜茶諸儀停止嗣後遇雨皆照此¶
例欽此(同/上)¶
乾隆五年¶
御製秋日經筵詩　皎日麗中天金風拂細旃右文遵¶
舊制典學重經筵為進邦家彦爰咨經史詮探淵思汲¶
古望道未忘筌制事應惟義執中猶在權(是日進講中/庸執其兩端)¶
<pb:KR2k0036_WYG_012-9b>¶
(用其中于民尚書以/義制事以禮制心)心恒期洞洞志每勵乾乾緬想萬¶
民上端資百爾賢周行須示我莫漫頌豐年¶
乾隆八年¶
御製二月初六日經筵詩　風色雲容淡沲春廣筵鵷¶
侶列華茵欲衡今古惟時叙藉澡身心與日新别苑漫¶
傳花似綺甫田喜積屑如銀(是月初/四日雪)自慚致治非三五¶
夢想蕭曹房杜臣(是日講頤卦聖人/養賢以及萬民章)¶
乾隆九年¶
<pb:KR2k0036_WYG_012-10a>¶
御製仲春經筵詩　講席啟文華熙春景物嘉古今學¶
有别天地徳無涯(是日講四書古之學者為已今之學/者為人章並易經天地之大徳曰生)¶
(句/)内外應非二知行要並加儒臣同坐論不覺日西斜¶
乾隆十年¶
御製春季經筵詩　棽麗翠鸞臨文華廣殿深三春開¶
講幄兩序列朝簪立政思民瘼存誠勵口箴(是日講論/語子路問)¶
(政章易經修/辭立其誠句)豈云循典故藉以澡身心黼座風颺徳霞¶
天旭散陰咨詢交泰陛揖讓萃儒林道岸繄常企文淵¶
<pb:KR2k0036_WYG_012-10b>¶
或可尋研精憶良弼孰與下砭鍼(大學士卾爾泰侍講/幄有年今以病不與)¶
(故及/之)¶
乾隆十一年¶
御製仲春經筵詩　晴旭曈曨散曙寒文華廣殿㑹衣¶
冠從來聖道通參贊況復余衷企治安(是日講中庸致/中和天地位焉)¶
(萬物育焉一節虞書開四/門明四目達四聰三句)心所㑹時原自易學惟行處¶
始知難寄言魚雅談經侶謾作崇儒故事觀¶
乾隆十二年¶
<pb:KR2k0036_WYG_012-11a>¶
御製仲春經筵詩　講幄啟芳春文華紫禁闉鵷班分¶
列進綈几一編陳治道籌教養躬行勉知仁(是日講魯/論樊遲問)¶
(仁節及易經/臨卦大象辭)豈惟遵典故當藉淑心身易簡抽經秘從¶
容咨席珍擴充還有待夙夜矢䖍寅¶
乾隆十四年¶
御製春仲經筵詩　瑞日輝春曉不寒特開廣殿集衣¶
冠舞干未逮重華徳放馬何期遠服安(近因金酋稽顙/乞命特命允降)¶
(班帥/故云)小往大來成泰運推人盡已具心官(是日講四書/夫子之道忠)¶
<pb:KR2k0036_WYG_012-11b>¶
(恕而已矣又易經上/下交而其志同也句)申咨魚雅章縫侣莫作崇儒例事¶
㸔¶
乾隆十七年¶
御製春仲經筵詩　間闊經筵意未安(去歳以巡狩/未舉是典)東¶
風廣厦集儒官不惟勤學因時勗要復存羊俾後觀制¶
事期無適莫見知人更念惠懐難(是日講尚書知人則/哲四句論語君子之)¶
(於天下/也一章)春卿儀注百寮式詎道從容禮數寛¶
乾隆十八年¶
<pb:KR2k0036_WYG_012-12a>¶
御製經筵即事詩　清暉玉宇寛廣殿集衣冠要欲分¶
陰惜寧同舊例㸔繹思還戒頌切已率知難兩論雖言¶
概(每進講經書輒各製論發明之是日講論語/視其所以一章易君子體仁足以長人一句)吾斯意¶
未安¶
乾隆二十一年¶
御製仲春經筵詩　泉汲靈源蕉剥芽春風又復啟文¶
華惜陰所重恒於此隔歳猶嫌忽已賖(去歳未/行經筵)一日萬¶
幾天命勅性誠明教聖功加(是日進講尚書勅天之命/惟時惟幾中庸自誠明謂)¶
<pb:KR2k0036_WYG_012-12b>¶
(之性自明/誠謂之教)儒冠采服魚魚者典學虚文莫漫誇¶
乾隆二十三年¶
御製仲春經筵詩　書文經訓義揄揚魚雅儒簪列兩¶
行篤志近思研學問思艱圖易劭農桑(是日進講論語/博學而篤志一)¶
(節尚書思其艱/以圖其易兩句)春臺共喜時方鬯廣厦寧惟例舉常周¶
孔吾師㳺意切推行獨慙(去/聲)未云遑¶
乾隆二十四年¶
御製仲春經筵詩　講學文華例仲春經書次第幾端¶
<pb:KR2k0036_WYG_012-13a>¶
陳夫乾易矣夫坤簡成物知焉成已仁(是日經筵書題/成已仁也成物)¶
(知也經題易簡而/天下之理得矣)紬繹從知位中理贊參惟仰至誠神¶
漫言故事循禮典修業輝光勉日新¶
乾隆二十五年¶
御製仲春經筵詩　文華廣殿御香芬啟迪疇咨大雅¶
羣詎止循名欲求實敢因戢武忘崇文飛潛動植堪觀¶
化和一慎難總屬君(是日書題四時行焉二句經題其/難其慎二句講官各就本條衍繹)¶
(朕以時行物生盖孔子知命耳順以後示學者眞實至/當之理非因子貢以言語觀聖人徒為是不待言而可)¶
<pb:KR2k0036_WYG_012-13b>¶
(見之語又諸家解尚書率以難慎屬君和一屬臣不知/太甲不惠阿衡是不和庸罔念聞是不一邇訓允徳是)¶
(和且一則和一亦當屬君始非泛訓之辭因抒/所見著論折衷非欲與訓詁家爭堅白異同也)畧述㑹¶
心非逞臆躬行惟是勉尊聞¶
乾隆二十六年¶
御製仲春經筵詩　和凝風日仲春初廣殿文華敞碧¶
疏經解傳詮闡要道衣寛帶博戒虚車人倫物理行仁¶
義巽養震為濟疾徐(是日書義舜明于庻物四/句經義益動而異二句)詎曰年¶
年遵典故化民成俗目蒿予¶
<pb:KR2k0036_WYG_012-14a>¶
乾隆二十八年¶
御製春仲經筵詩　春風東壁啟文軒書蘊經微細討¶
源自是鴻儒曾有詁孔懐赤子未能言(是日講大學如/保赤子三句易)¶
(經咸速/也二句)咸恒實具乾坤體速久惟應天地尊(訓詁家向/泥六子長)¶
(少相配以世俗夫婦窺聖人序卦曲為損益不首下經/之論自生支節不知下經首咸恒咸即天行之速恒即)¶
(地道之常其為乾坤具體本直/截了當因儒臣講畢詳論示之)闡繹詎云循典故欽哉¶
絜矩箇中存¶
乾隆二十九年¶
<pb:KR2k0036_WYG_012-14b>¶
御製仲春經筵詩　文華春講集羣英書義經微細討¶
評四海耕桑因所利萬幾勅毖省其成(是日進講論語/因民之所利而)¶
(利之尚書/屢省乃成)詎惟守註毋甚解亦曰尊聞在力行内外交¶
修非二事隣哉思日贊治(平/聲)平¶
乾隆三十一年¶
御製春仲經筵詩　講筵又隔一年春(乙酉春日南/巡未御經筵)翰¶
典文華舉令辰緝學詎云循故事樂羣相與集諸臣義¶
無適莫惟君子福有斂敷厥庶民(是日講論語無適也/無莫也義之與比書)¶
<pb:KR2k0036_WYG_012-15a>¶
(經皇建其有極斂時/五福用敷錫厥庶民)御論聊抒心所㑹斯之未信頌休¶
頻¶
乾隆三十二年¶
御製仲春經筵詩　翰典彬彬舉仲春輪番進講列儒¶
紳誠明盡性斯先覺盛徳甄心在日新(進講四書不逆/詐一節易經日)¶
(新之謂盛/徳一句)嚴若要偕經義守同然無取頌聲頻撰良喜¶
勝常年者兆啟文昌壁値辰(是日適/値壁宿)¶
乾隆三十三年¶
<pb:KR2k0036_WYG_012-15b>¶
御製春仲經筵詩　塗艧文華新落工(宫殿丹艧自雍/正庚戌油飾之)¶
(後至今將及四十年故命所司/以次修理兹文華殿新値落成)講筵輝煥柍桭紅時惟¶
長善春臨仲典以興賢歳舉隆絜矩恕忠籌國治勅幾¶
競業亮¶
天工(是日進講大學是以君子有絜/矩之道也尚書一日二日萬幾)親裁御論抒心㑹¶
無取都俞稱頌同¶
乾隆三十四年¶
御製春仲經筵詩　列筵寧祇禮文崇玩味經書義不¶
<pb:KR2k0036_WYG_012-16a>¶
窮毋自欺惟愼已獨勗胥欽迺亮¶
天工(時進講大學所謂誠其意者毋/自欺也尚書欽哉惟時亮天工)君臣要在交相儆¶
心意由來本是同(二語闡是/日御論意)衍聖許教陪講席(衍聖公/孔昭煥)¶
(以新修太學親臨釋奠來京/陪祀至是並命侍筵觀禮)黽哉何以繼家風¶
乾隆三十五年¶
御製春仲經筵詩　儒臣廣殿共云云何異書齋此樂¶
羣明物由行述虞舜養賢以及玩周文(是日進講孟子/由仁義行二句)¶
(易頤卦彖傳聖人/養賢以及萬民句)兩行玉椀分茶味一對金鑪裊篆紋¶
<pb:KR2k0036_WYG_012-16b>¶
勗在聞知致高大詎惟典故取斯勤¶
乾隆三十八年¶
御製春仲經筵詩　師古仍惟舊典式清書漢語各分¶
曹(凡進講先書次經書與經各先清次漢每講/官一巡畢即發御論一通則以清漢語分講)龍香近¶
䕶黄帷案鷺序雙排綵袖袍(是日講官及侍班官並補/服惟講官加服領袖袍)¶
好惡同民可不愼酢酬慮善敢從慆(是日進講大學民/之所好好之民之)¶
(所惡惡之說命慮善/以動動惟厥時二章)講筵謾擬頌崇學並進知行勉正¶
勞¶
<pb:KR2k0036_WYG_012-17a>¶
乾隆三十九年¶
御製春仲經筵詩　朶殿彬彬羣彦羅右文大典舉春¶
和兩題著論寧勞我一例輟為奚示他後獲先難詮以¶
獨功崇業廣解休訛(是日進講論語仁者先難而後獲/書經功崇惟志業廣惟勤余作御)¶
(論以克己復禮釋書題而解經則以/用卿士引為為君者之責義似親切)載咨朗誦篇章者¶
頌語漫陳願琢磨¶
乾隆四十年¶
御製二月六日經筵作　輕雲釀雪仲春和廣厦談經¶
<pb:KR2k0036_WYG_012-17b>¶
儒彦羅詎曰崇文循典故欲因體道互研磨新民要在¶
於修已惠我還須勿問他(是日進講大學日日新又/日新易經有孚惠我徳)殿¶
後文淵將建閣(文淵閣向僅沿襲虚名今擬於文/華殿後建閣為貯四庫全書之所)待成¶
四庫貯書多¶
乾隆四十一年¶
御製春仲經筵詩　經年講席一躬臨龍䄂儒臣喜盍¶
簪(經筵講官滿漢各八員進講侍班/服領袖袍以别於衆此舊例也)日麗風和春藹吉¶
周書魯語義抽尋(是日進講論語百姓足君孰/與不足書經君子所其無逸)撫民時¶
<pb:KR2k0036_WYG_012-18a>¶
切不足志勑已惟懐無逸心後閣文淵新慶洽(殿後度/地建文)¶
(淵閣為貯四庫全/書之所今始落成)俾觀合有共賡吟¶
乾隆四十四年¶
御製春仲經筵詩　經筵兩歳闕臨諸撫帙猶然意戚¶
予(丁酉戊戌兩年未舉經筵之典兹已踰大/祥進講惟允雖戚未能忘而禮不敢過也)況閲大祥¶
應講習相將精義繹經書先勞勞更期無倦上下下斯¶
光有餘(是日論語進講先之勞之請益曰無倦易經進/講自上下下其道大光予所製御論於論語則)¶
(以為夫子此言為有司親民者而發而人君為政之道/實不外此臣之勞在身君之勞在心於易經則以為自)¶
<pb:KR2k0036_WYG_012-18b>¶
(上下下二語非止申明損上益下盖言為上者當不自/恃崇髙應虚已撝謙尊賢納諌乃由上以下其下其道)¶
(有弗大光者乎雖文臣皆以/為確論而斯之猶未能信耳)著論聊因抒己見盈廷咨¶
爾莫虚譽¶
　　(臣/)等謹按節年恭逢¶
經筵俱有¶
御製詩謹繹有關紀述事實者恭載卷内餘不備録¶
文華殿之東為¶
傳心殿中祀¶
<pb:KR2k0036_WYG_012-19a>¶
皇師¶
帝師¶
王師¶
先聖¶
先師殿之前為¶
景行門(宫國朝/  史)¶
　　(臣/)等謹按¶
傳心殿東西設兩角門北嚮者五楹為治牲所南嚮者¶
<pb:KR2k0036_WYG_012-19b>¶
　　三楹為¶
景行門院東井亭一¶
殿五楹其後祝版房三楹¶
神厨三楹再後直房五間¶
殿内祀¶
皇師伏羲氏¶
皇師神農氏¶
皇師軒轅氏¶
<pb:KR2k0036_WYG_012-20a>¶
帝師陶唐氏¶
帝師有虞氏¶
王師夏禹王¶
王師商湯王¶
王師周文王¶
王師周武王均正位南嚮¶
先聖周公東位西嚮¶
先師孔子西位東嚮每歳¶
<pb:KR2k0036_WYG_012-20b>¶
皇帝御經筵先遣官祇告惟乾隆六年仲春¶
經筵¶
上親詣¶
傳心殿行禮¶
文華殿之後為¶
文淵閣(宫國朝/  史)¶
　　(臣/)等謹按明代置文淵閣其地在内閣之東規制¶
　　庳陋又所儲書帙僅以待詔典籍等官司其事職¶
<pb:KR2k0036_WYG_012-21a>¶
　　任既輕散帙多有逮末葉而其制盡廢遺址僅有¶
　　存矣¶
本朝定制以文淵閣為大學士兼銜苐仍其名而未議¶
　　建設之地乾隆三十九年¶
命于¶
文華殿後規度方位所宜創建¶
文淵閣用貯四庫書籍凡三萬六千册復¶
諭令仿宋時三館秘閣官制自大學士以下置領閣事¶
<pb:KR2k0036_WYG_012-21b>¶
　　二員總司典掌提舉一員用資管理直閣事六員¶
　　司典守釐輯之事校理十六員分司註册㸃驗檢¶
　　閱八員隨時㸃閱其閣内收發宿直諸職于内府¶
　　司員筆帖式内分派掌管煌煌乎館閣之宏規文¶
　　明之盛治矣至同時並建者則有¶
圓明園之文源閣¶
避暑山莊之文津閣皆仿浙省范氏天一閣之制崇構¶
　　而鼎峙焉凡以攬勝蓬山珍儲秘籍為伊古以來¶
<pb:KR2k0036_WYG_012-22a>¶
　　所未有兹按¶
文淵閣制凡三重上下各六楹層階兩折而上瓦用青¶
　　緑色閣前甃方池跨石梁一引¶
御河水注之閣東恭立¶
皇上御製文淵閣記碑亭閣内設¶
寳座恭懸¶
御書額曰滙流澄鑑聨曰薈萃得殊觀象闡先天生一¶
　　靜深知有本理賅太極函三又聨曰璧府古含今¶
<pb:KR2k0036_WYG_012-22b>¶
　　藉以學資主敬綸扉名副實詎惟目仿崇文又聨¶
　　曰插架牙籖照今古開編雲氣吐芳芬皆¶
皇上御書閣後叠石為假山山後垣門一北嚮門外稍¶
　　東設直房數楹為直閣諸臣所居恭遇¶
經筵進講畢¶
聖駕親臨¶
賜茶于殿内自乾隆四十一年始遂為定制¶
乾隆四十一年六月初一日奉¶
<pb:KR2k0036_WYG_012-23a>¶
上諭昨四庫館進呈裒集永樂大典散篇内有麟臺故¶
事一編為宋待制程俱撰具詳當時館閣之制所載典¶
掌三館秘閣書籍以執政領閣事又有直秘閣秘閣校¶
理等官頗稱賅備方今蒐羅遺籍彚為四庫全書每輯¶
錄奏進朕親披閱釐正特于文華殿後建文淵閣弆之¶
以充策府而昭文治淵海縹緗蔚然稱盛苐文淵閣國¶
朝雖為大學士兼銜而非職掌在昔並無其地兹既崇¶
構鼎新琅圅環列不可不設官兼掌以副其實自宜酌¶
<pb:KR2k0036_WYG_012-23b>¶
衷宋制設文淵閣領閣事總其成其次為直閣事同司¶
典掌又其次為校理分司註册㸃驗所有閣中書籍按¶
時檢曝雖責之内府官屬而一切職掌則領閣事以下¶
各任之于内閣翰詹衙門内兼用其每銜應設幾員及¶
以何官兼充著大學士會同吏部翰林院定議列名具¶
奏候朕簡定令各分職繫銜將來即為定額用垂久遠¶
至于四庫所集多人間未見之書朕勤加採訪非徒廣¶
金匱石室之藏將以嘉惠藝林啟牖後學公天下之好¶
<pb:KR2k0036_WYG_012-24a>¶
也惟是鐫刻流傳僅什之一而抄錄儲藏者外間仍無¶
由窺覩豈朕右文本意乎翰林原許讀中秘書即大臣¶
官員中有嗜古勤學者並許告之所司赴閣觀覽苐不¶
得携取出外致有損失其如何酌定章程並著具議以¶
聞(諭上/  簿)¶
御製大淵閣記　國家荷¶
天庥承¶
佑命¶
<pb:KR2k0036_WYG_012-24b>¶
重熙累洽同軌同文所謂禮樂百年而後興此其時也¶
而禮樂之興必藉崇儒重道以㑹其條貫儒與道匪文¶
莫闡故予蒐四庫之書非徒博右文之名盖如張子所¶
云為¶
天地立心為生民立命為往聖繼絶學為萬世開太平¶
胥于是乎繫故乃下明詔勅岳牧訪名山搜秘簡并出¶
天祿之舊藏以及世家之獨弆於是浩如淵海委若邱¶
山而總名之曰四庫全書盖以古今數千年宇宙數萬¶
<pb:KR2k0036_WYG_012-25a>¶
里其間所有之書雖夥都不出四庫之目也乃掄大臣¶
俾總司命翰林使分校雖督繼晷之勤仍予十年之暇¶
夫不勤則玩日愒時有所不免而不予之暇則又恐欲¶
速而或失之疎略魯魚亥豕因是而生語有之凡事豫¶
則立書之成雖尚需時日而貯書之所則不可不宿構¶
宫禁之中不得其地爰于文華殿後建文淵閣以待之¶
文淵閣之名始于勝朝今則無其處而内閣大學士之¶
兼殿閣銜者尚存其名兹以貯書所為名實適相副而¶
<pb:KR2k0036_WYG_012-25b>¶
文華殿居其前乃歳時經筵講學所必臨于以枕經葄¶
史鏡已牖民後世子孫奉以為家法則予所以繼繩¶
祖考覺世之¶
殷心化育民物返古之深意庶在是乎庶在是乎閣之¶
制一如范氏天一閣而其詳則見于御園文源閣之記¶
乾隆四十一年¶
御製題文淵閣　每歳講筵舉研精引席珍文淵宜後¶
峙主敬恰中陳(舊有殿名主敬在文華殿之/後其後隙地新建文淵閣)四庫庋藏¶
<pb:KR2k0036_WYG_012-26a>¶
待層樓結構新肇功始昨夏斷手逮今春經史子集富¶
圖書禮樂彬寧惟資汲古端以勵修身巍煥觀誠美經¶
營愧亦頻綸扉相對處頗覺叶名循(國朝大學士兼銜/三殿三閣有文淵)¶
(閣之名而無閣之實今新建于文/華殿後且與内閣相近適當其地)¶
乾隆四十四年¶
御製經筵畢臨文淵閣有作　文淵咫尺近文華禮蕆¶
經筵此賜茶(文華殿進講畢御文淵閣召講/官及侍班諸臣入列坐賜茶)新署冰銜¶
協名實(新設文淵閣領閣事二員以大學士兼掌院者/充之提舉一員以内務府大臣充之直閣六員)¶
<pb:KR2k0036_WYG_012-26b>¶
(以内閣學士詹事少詹事學士充之校理十六員以庶/子侍讀侍講編修檢討充之檢閲八員以内閣中書充)¶
(之/)待藏四庫煥雲霞次排雖畢事求覈(于永樂大典散/篇内集輯成編)¶
(不下三百八十餘種多有世不經見之書命/館臣詳加校勘分别應抄應刋以公同好)檢校宜精¶
期與賒佇遲(去/聲)功成開慶晏木天佳話更堪誇¶
乾隆四十七年¶
御製經筵畢文淵閣賜宴以四庫全書第一部告成庋¶
閣内用幸翰林院例得近體四律首章即叠去嵗詩韻¶
　長律昨春示程督(昨年經筵四庫全書第一部未竣/故有咨爾校讐總羣輩可宜淹過)¶
<pb:KR2k0036_WYG_012-27a>¶
(浹旬期之句以示程督兹第一部書已於昨冬告蕆而/第二三四庫全書亦俱繕就萬册以上此後照鈔較易)¶
(成書/矣)迅成膏晷竟前移書多二酉本難究歳始浹旬原¶
弗遲庫四羣欣瞻有蕆奉三我自凛無私繁於永樂醇¶
於典(按明永樂大典一萬一千九十五册凡五年書成/今四庫書每部三萬六千册又薈要每部一萬二)¶
(千册自癸巳年起至今壬寅將及十年間薈要兩部及/全書第一部共六萬册均已蕆事裝潢貯閣較之永樂)¶
(大典數多五倍又按湧幢小品載編輯供事者凡二千/一百六十餘人今纂修謄録等不過千人而五年期滿)¶
(即予甄叙録用是以人皆踴躍事半功倍又大典於經/史皆依韻編次割裂凌舛漫無統紀有乖柱下藏書之)¶
(義兹四庫全書悉依經史子/集為部次體例尤較醇整云)嘉矣儒臣善副期　百年¶
<pb:KR2k0036_WYG_012-27b>¶
禮樂合興哉禮樂原從經史來溯此津源淵已得(四庫/全書)¶
(共抄録四部今第一部已得者弆文淵閣其第二三四/部則分弆盛京之文溯閣避暑山莊之文津閣圓明園)¶
(之文/源閣)述兹言行徳猶該共殷劉向校書志寧數相如獻¶
賦材諸子雖曾預董事(皇六子皇八子皇十一子並命/充總裁閱四庫全書近復命諸)¶
(皇子暨師傅等/選録明臣奏議)祗當二宋速賔陪(用宋祁延客修唐書/事是日賜宴即令諸)¶
(皇子侑諸臣/酒並頒賞)　丙申髙閣秩干歌今喜書成鄴架羅宋¶
輯明修彼有為(去聲集宋太宗踐位後恐世人譏其慙/徳因  文士修册府元龜太平御覽文)¶
(苑英華三大書欲以疲其力而箝其口明永樂亦以得/位不正集文人為大典以弭草野私議若今所輯四庫)¶
<pb:KR2k0036_WYG_012-28a>¶
(全書惟在蒐輯遺佚以廣流傳為萬/世藝林津逮實非彼用意所可比也)重熙累洽此無他¶
較其三萬猶富矣即此十年詎久麽鼓瑟吹笙筐將是¶
(二月初二日春仲經筵禮畢即於是日賜四庫全書館/總裁總纂總校分校提調各官等宴併徧賞總裁九人)¶
(總纂各官等七十七人如意雜佩文綺筆墨研箋等物/其謄錄等不得與宴者令頌賜宴席果品食物至辦理)¶
(全書之總纂紀昀先是已屢遷至内閣學士陸錫熊屢/遷至光祿寺卿陸費墀屢遷至少詹事兹並將孫士毅)¶
(擢為太常寺少卿韋謙恒陞授贊善曹錫寳王大岳均/陞國子監司業其編修吳省蘭等記名遇缺陞用以示)¶
(優/奬)慶兹日麗與風和　從來舉事待時節四庫修書未¶
預籌癸巳經營謂遲也(癸巳歳始思及依經史子集為/四庫全書並命輯永樂大典散)¶
<pb:KR2k0036_WYG_012-28b>¶
(篇成帙然朕臨御已三十餘年亦望七之歳矣斯事體/大而物博時略嫌遲故甲午聯句詩有逢會略嫌遲歳)¶
(月就將惟亹願觀成之句今壬寅甫及十年薈要兩部/及全書第一部均已蕆事裝潢貯閣適當春仲經筵錫)¶
(宴行慶遹觀厥/成實堪喜慰爾)壬寅慶落可歌不副吾志矣志誠愜勵¶
我為哉為正悠迴憶四章吟翰苑即今宴祗一人留(乾/隆)¶
(九年十月幸翰林院賜宴彼時賦詩者共三十八人閲/今三十餘年重與陪此宴者惟大學士嵇璜一人不無)¶
(今昔/之感)¶
　　(臣/)等謹按¶
文淵閣¶
<pb:KR2k0036_WYG_012-29a>¶
御製詩謹繹有關紀述事實者恭載卷内餘不備録¶
　¶
　¶
　¶
　¶
　¶
　¶
　¶
<pb:KR2k0036_WYG_012-29b>¶
　¶
　¶
　¶
　¶
　¶
　¶
　¶
欽定日下舊聞考卷十二¶
