# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:26.214906
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百六十
<pb:KR2k0036_WYG_160-1a>¶
欽定四庫全書¶
欽定日下舊聞考卷一百六十¶
　　雜綴(四/)¶
(原太宗在藩邸有風李秀者啟上某地貴不可言殿下/寧有可𦵏者乎上怪其不祥曰無之秀曰固也第不知)¶
(殿下乳母誰與上曰死矣藁𦵏于其原秀請更𦵏上従/之其地去西山四十里平壤間即聖夫人墓人呼妳母)¶
(墳是已七九朝野記太監王瑾銀記四曰忠肝義膽曰/原宣徳  年賜御用)¶
(金貂貴客曰忠誠自勵曰心跡雙清又司禮太監金英/范宏各有銀記之賜景廟于興安王誠舒良輩亦有賜)¶
(憲廟賜司禮太監譚昌牙記二曰忠誠不怠曰謙亨忠/敬銀記一曰才華明敏石記一曰補衮宣化世廟賜司)¶
<pb:KR2k0036_WYG_160-1b>¶
(禮太監張佐銀記四曰集謀補徳曰端忠誠慎曰補忠/曰勵忠賜麥福銀記一曰公勤端慎右皆見墓碑中國)¶
(史所不載然則内臣膺賜者不止此矣雨明典彚曰雨/原正統末京師旱街巷小兒為土龍禱  拜而歌)¶
(帝雨帝城隍土地雨若再來還我土地成羣譟呼不知/所起未㡬有監國即位之事繼又有復辟之舉説者謂)¶
(雨帝者與弟城隍者郕王再來還土地復辟也以謡為/有徴也  九朝野記)¶
(原景泰二年王威寧越廷試時疾風吹其卷起失之因/乞他卷成文奏上登第後琉球國得其卷遣使入奏)¶
(耳譚官阿丑善詼諧每于上前作院本頗有東方朔譎/原中)¶
(諫之風汪直用事勢傾中外一日丑作醉人酗酒一人/佯曰某官至酗罵如故又曰駕至酗亦如故又曰汪太)¶
(監來矣醉者驚迫帖然旁一人曰駕至不懼而懼汪太/監何也曰吾知有汪太監不知有天子時王越陳鉞媚)¶
<pb:KR2k0036_WYG_160-2a>¶
(直結為死黨丑復作直特雙斧趨蹌而行或問故荅曰/吾將兵惟仗此兩鉞耳問鉞何名曰王鉞陳鉞也上微)¶
(哂焉朱永掌十二團營役兵治私第丑作儒生髙吟曰/六千兵散楚歌聲一人曰八千爭之不己丑徐曰汝不)¶
(知二千在保國公家盖房子上宻遣尚銘察之保國即/撤工成化末年刑政多頗丑于上前作六部差遣狀命)¶
(精擇之既得一人問其姓名曰公論主者曰公論如今/無用次一人曰公道主者曰公道如今亦難行最後一)¶
(人曰胡塗主者首肯曰胡塗如今儘去得上亦微哂而/已  貂璫史鑑)¶
(原成化間都下諺云韋英房梁芳馬尚銘銀子似磗瓦/嘉靖間都下又有諺云滕太監房麥太監馬髙太監金)¶
(銀似磚瓦滕名祥御用監麥名福掌團/營髙名忠内臣監監督諸工者  宙載)¶
原平江伯陳睿好飲涼酒京師謠曰平江不飲熱酒怕¶
<pb:KR2k0036_WYG_160-2b>¶
火篩𢎞治庚申火篩兵勢頗張孝廟遣平江禦之臨軒¶
挂印平江畏怯失措跌而失印孝廟不樂尋竟以逗留¶
削爵(金臺/記聞)¶
(原世廟宫人張氏無寵早卒後宫制凡殮者必索其身/畔物得羅巾有詩以聞于上上傷之以宫監不早聞杖)¶
(殺數人此庚戍年事都下盛傳之詩曰悶倚雕闌强笑/歌嬌姿無力怯宫羅欲將舊恨題紅葉只恐新愁上翠)¶
(蛾雨過玉階天色淨風吹金鎖夜涼多從來不識君王/靣棄置其如薄命何  耳譚)¶
(原萬厯中京師風霾二十二見最甚者四十六年三月/庚午空有聲如波濤黄塵蔽天日色晦㝠將昏東方電)¶
(流如火赤光照地少頃西亦如之又雨/濛濛如霧霰土氣襲人  綏冦紀畧)¶
<pb:KR2k0036_WYG_160-3a>¶
(補臻福堂西有一樹鐵雲板銜樹幹内僅露十之/三盖古物也  嬴隱集  原在明宫室門今移改)¶
増明玉熈宫承應有御前王留子雜劇王留見元曲是¶
善撒科所云打牙諢匹者或曰天啟六年有鐘鼓司僉¶
書王進朝綽號王瘤子善抹臉詼諧瘤子即留子(西河/詩話)¶
原天啟中都下造有天鑒錄㸃將錄崔呈秀密以付魏¶
忠賢遂流入宫禁按籍以罪錄中諸人至崇禎年枚卜¶
閣臣一時大僚及臺諫相搆不休其不得與會推者因¶
造為二十四氣之目以摇惑中外其曰二十四氣者殺¶
<pb:KR2k0036_WYG_160-3b>¶
氣吳甡棍氣孫晉戾氣金光宸隂氣章正宸妖氣吳昌¶
時淫氣倪元璐瘴氣王錫衮時氣黄景昉羶氣馬嘉植¶
賊氣楊枝起晦氣王士鎔霸氣倪仁楨疝氣周仲璉糞¶
氣房之騏痰氣沈維炳毒氣姚思孝逆氣賀王盛臭氣¶
房可壯望氣吳偉業雜氣馮元飇濁氣袁愷油氣徐汧¶
穢氣瞿式耜尸氣錢元慤各有諢號中間賢不肖叅雜¶
其指為淫氣逆氣油氣穢氣者其後皆死國難天鑒㸃¶
將二錄傳抄者衆故不具錄錄此以備野史之闕云(兩/朝)¶
<pb:KR2k0036_WYG_160-4a>¶
(識小/錄)¶
(原崇禎十六年春京營巡捕軍夜宿碁盤街之西更初/定一老人囑曰夜半子分有婦人縞素涕泣自西至東)¶
(勿令過過者厄不淺雞鳴則免矣吾乃土神故以告也/夜半果婦至軍如所戒不聴前五鼔偶睡熱婦折而東)¶
(旋返□邏者醒之曰我䘮門神也上帝命我刑罰此方/若何聴老人言阻我災首及汝言畢不見邏者懼奔歸)¶
(告家人言未終仆地死大疫乃作舉場左右人鬼錯雜/薄暮人屏不行一時貿易多得紙錢乃置水投之有聲)¶
(則錢無聲則紙大疫/定後乃已  青暽屑)¶
原崔子忠青蚓工圖繪為絶技有人欲得其畫者强之¶
不可得山齋佛壁則往往有焉董文敏公謂其人文畫¶
<pb:KR2k0036_WYG_160-4b>¶
皆非近世所常見(青箱/堂集)¶
原京師瞽者李近樓籍錦衣千户善琵琶能左右手彈¶
新聲古曲無不絶妙平生羈愁哀怨及人已胸中事皆¶
於鳴弦鐡撥發之令人髪上指淚交下忽作魚山梵唄¶
冷然孤僧雲水復作蘇臺圍獵淒然百獸鳴嗥有言瞽¶
者習琵琶穿被作二孔寒夜舒手出其中時時弄撥故¶
㡬于神若此(耳/譚)¶
原閻子明善圍碁下子十餘便知勝負所在終日對局¶
<pb:KR2k0036_WYG_160-5a>¶
令次第冄布不差一子隆萬間為京師第一次者為方¶
生某象棋則有張京局將半即懸定㡬十著後當用某¶
著取勝他如王國用之吹簫劉善初之撃鼓蘇宣之投¶
壺皆號一時絶技(燕山/叢錄)¶
原京都人以都城内外所有作對偶其最可破顔者如¶
臭水塘對香山寺奶子府對勇士營王姑菴對韋公寺¶
珍珠酒對琥珀糖單牌樓對雙塔寺象棋餅對骨牌糕¶
碁盤街對幡竿寺金山寺對玉河橋六科廊對四夷館¶
<pb:KR2k0036_WYG_160-5b>¶
文官果對孩兒茶打秋風對撞太嵗白靴校尉對紅盔¶
將軍誠意髙香對細心堅燭細皮薄脆對多肉餛飩椿¶
樹餃兒對桃花燒賣天理肥皂對地道藥材香水混堂¶
對醽醪酒館麻姑雙料酒對玟瑰灌香糖舊柴炭外厰¶
對新蓮子衚衕竒味薏米酒對絶頂松蘿茶京城内外¶
巡捕營對禮部南北會同館秉筆司禮僉書太監對帶¶
刀散騎勲衛舎人(野獲/編)¶
(補文皇在燕邸時嘗微行遇一相字者書帛字與之其/人即跪拜稱死罪王驚問故對曰皇頭帝脚必非常人)¶
<pb:KR2k0036_WYG_160-6a>¶
(也宣字觸筆山水人物花果翎毛草虫上有年月用廣/補  廟御)¶
(運之寶或用武英殿寶雍熙/世人圖書  續圖繪寳鑑)¶
補韓秀實涿州人與商喜惟吉齊名畫人物亦佳尤善¶
畫馬(同/上)¶
補陳復啟鴻號坦坦居士燕山人長于畫山水松竹皆¶
有矩度亦精寫照弟後啟先詩文書畫與兄齊名(同/上)¶
(補成化元年五月京師大風皇墻以西有聲如雨雹視/之皆黄泥丸子堅淨如櫻桃大破之中有硫黄氣  可)¶
(齊筆記中京師黒眚見有物若狸或如犬其行如風倐/補成化)¶
<pb:KR2k0036_WYG_160-6b>¶
(忽無定或侵人面或嚙人足師震澤長話坊巷細民家/補成化丙申秋七月初旬京  黒𤯝見時)¶
(男女夜多露宿忽有物負黒氣一片而來或自户牖入/雖密室亦無不有至則人昏迷或手足或頭面或腹背)¶
(被傷出黄水醒始覺傷亦不甚痛有見其狀者黒而小/金晴修尾類犬狸滿城驚擾暮夜各持刀張燈自防凡)¶
(有黒氣來輒鳴金擊鼓以逐之兼旬始息往瑣綴錄文/補成化丁酉六月九日京師大雨雨中往  得錢王)¶
(恪鏊有詩紀事云蒼天似憫斯人困故向雲中撒與錢/錢若了時民又困何如只賜與豐年  稗史彚編)¶
(補孝宗嘗問一内侍云在京各衙門官每日早起朝叅/日間坐衙其同年同僚與故鄉親舊亦湏讌會那得工)¶
(夫内侍答云惟是夜間飲酒孝宗曰各衙門差使缺人/若是夜間飲酒騎馬醉歸何處覓燈燭今後各官飲酒)¶
(回家逐鋪皆要籠燈傳送自是兩京皆然雖風雪寒凛/之夕夜半呼燈未甞缺乏  四友齋叢説)¶
<pb:KR2k0036_WYG_160-7a>¶
(補大興劉公機為諸生時畿郡有鷹神乃一獵鷹也一日/飛止公宅奴以糍飼之偶不潔鷹攫其奴若懲之者居)¶
(數日呼公名語曰劉機大貴人他日當坐八人轎至南/京語已飛去公後舉進士累官兵部尚書叅贊南京機)¶
(務如鷹語云善涉異志善嘲謔居京師作月令記二月/補陳指揮鐸  詞曲又)¶
(下曰是月也壁蝨出溝中臭氣上騰妓鞾化為鞵最善/名狀鞾化為鞵更可笑也  客坐贅語)¶
(補程篁墩沒後京師有雪夜祈仙者降筆云江山何日/許重来白骨青燐事可哀吾黨莫憐清夢逺海東東去)¶
(是蓬莱鄧才鬼記乩仙于都下降筆云勾漏山頭古洞/補徐州  玉田扶)¶
(天金堂玉室地相連門前千尺長松樹親手栽来不記/年末書唐貞元道人  道聴錄)¶
(補嘉靖六年六月十九日京師雨錢惟軍職官屋上為/多  稗史彚編)¶
<pb:KR2k0036_WYG_160-7b>¶
(補楊爵用直言繋獄暴風連作都/城㫮恐呼為楊御史風  越章)¶
補寶應陶成字懋學畫花鳥人物最工中式赴南宫試¶
二月五日語其壻朱升之曰聞張家灣某氏丁香盛開¶
子其従我㳺乎升之曰去試僅三日公無往成不許明¶
旦升之他避成買輿徑去醉主人家五日及榜發升之¶
登第其鄉人醵錢為賀曰公女壻㨗矣幸為我輩作圖¶
成曰善即舉筆畫丁香一本尤妙絶(稗史/彚編)¶
補宛平劉副使效祖仲修以才見抑罷歸寄情詞曲小¶
<pb:KR2k0036_WYG_160-8a>¶
令可入元人之室如沈醉東風云東華路塵沙滚滚玉¶
河橋車馬紛紛官髙休羡榮命蹇須安分靠青山𦂳閉¶
柴門間把英雄細討論能㡬個到頭安穩又一闋云門¶
巷外旋栽楊栁池塘中新浴沙鷗半灣水繞村㡬朶雲¶
生岫愛村居景致風流間啜盧仝茗一甌醉翁意何須¶
在酒朝天子云景陽宫曉鐘鳴珂巷玉驄總是南柯夢¶
生來無分紫泥封機巧成何用捉霧拿雲攀龍附鳯這¶
心腸無半種拄一條瘦笻引一個小僮沿村疃瞧耕種¶
<pb:KR2k0036_WYG_160-8b>¶
又一闋云喜碧山日親把銀魚早焚銷繳了功名分軺¶
車鳩杖鹿皮巾也不讓黄金印晩景無多前程休問趂¶
明時自在隱尋㡬個故人團坐在蓽門嘗則把隂晴論¶
入小山樂府中不能辨也昭陵嘗遣中使索其題冊呼¶
曰念庵念庵副使别字也因賦詩云更生雙鬢已蕭騷¶
敢謂文章擅彩毫過誤偶承明主問因緣不是鬱輪袍¶
(蒓䰻/詞話)¶
補燕人薛論道有林石逸興十卷皆雜曲也其玉抱肚¶
<pb:KR2k0036_WYG_160-9a>¶
云神仙無分且藏身烟村水村看白鷗撞破殘霞靠青¶
山界斷紅塵清風明月共三人去住悠悠一片雲又一¶
闋云淒涼時候聴征鴻蕭蕭過樓映疎簾明月泠泠走¶
空階落葉颼颼教人腸斷淚交流屈指歸期又半秋律¶
以元音亦稱舍作問之都中故老蔑有知其姓氏者矣¶
(同/上)¶
補上虞倪公元璐為祭酒時與温輔體仁忤將請告惠¶
安鄭仰田者善拆字遇于官人席上初未通名取骰子¶
<pb:KR2k0036_WYG_160-9b>¶
中以緋飾四者予卜鄭曰京官四品而掌印者惟祭酒¶
爾公其祭酒倪公耶公頷之曰公必與當事忤姓名中¶
帶骨字者其人也盖骰子骨所成而四面稜角不能刓¶
圓以是知不合也又曰公意欲圗歸乎必得請矣骰體¶
方𩔖口四亦𩔖口乃回字也後果然(字/觸)¶
(補萬厯丁亥金臺有婦人以羊毛遍鬻于市忽不見繼/而都人身生泡瘤漸大痛死者甚衆瘤内惟有羊毛有)¶
(道人傳一方以黒豆菆麥為粉塗之/毛落而愈名羊毛疔  名醫類案)¶
補天順間錦衣衛都指揮門達怙寵驕横凡忤之者輒¶
<pb:KR2k0036_WYG_160-10a>¶
嗾覘卒潛致其罪逮捕考掠由是權傾一時言者結舌¶
其同僚袁彬質直不屈乃誣以重情拷掠成獄内外寃¶
之莫或敢發京城有楊塤者戍伍之餘夫也素不識彬¶
而為之上疏曰正統十四年車駕北狩從臣奔散逃生¶
惟袁彬一人持校尉之役乃能保䕶聖躬備嘗艱苦及¶
駕還復辟授職酬勞公論稱當今者無人奏劾卒然付¶
獄拷掠備至罪定而後附律法司雖知其枉不敢辨明¶
陷彬于死雖止一夫但傷公論人不自安乞以彬等御¶
<pb:KR2k0036_WYG_160-10b>¶
前審錄庶得明白擊登聞鼓以進仍赴衛獄達因是欲¶
盡去異已者乃緩塤死使誣大學士李賢指使塤佯諾¶
之達遂以聞命中貴三法司鞫于午門前塤乃直述所¶
言皆出于已於賢無預達計不行而彬猶降黜居第盡¶
毁未㡬英宗升遐言者劾達罪舉塤事為證達謫死南¶
丹彬得復舊職代達總衛事塤字景和父為漆工宣徳¶
間嘗遣人至倭國傳泥金畫漆之法以歸塤遂習之而¶
自出已意以五色金鈿並施天真爛然倭人見之亦齚¶
<pb:KR2k0036_WYG_160-11a>¶
指稱歎以為不可及成化初修英宗實録稱為義士云¶
(東海/集)¶
原内官同法司錄囚始於正統六年凡大審錄内監奉¶
㫖出則齎勅張黄盖騎導于大理寺内為三尺壇中坐¶
尚書都察院大理寺以次左右列坐御史郎中下捧牘¶
立唯諾趨走惟謹三法司視成案有所出入若輕重俱¶
目視太監太監意所不欲不敢忤也内監經奉命審錄¶
者死則于暮寢畫壁南面坐旁列法司及御史刑部郎¶
<pb:KR2k0036_WYG_160-11b>¶
引囚鞠躬聴命狀悉圖之示後世以為榮觀焉(明一/統志)¶
(補崇禎癸未京城大疫死者甚衆有全家數十口一夕/俱斃者一人出買棺俾賣棺者同舁歸入室而買棺者)¶
(忽不見始知亦鬼也日中市上所收錢審視則紙為之/乃各置水一盂于門市者令投錢于水以騐真偽民間)¶
(終夜擊銅鐡器以敺厲祟聲徹宫中上亦不禁命張真/人建醮釀之無騐畿者早有黍離之歎矣  白頭間話)¶
(補王森原名石自然薊州皮工也路遇妖狐為鷹所搏/狐求救于森森収之至家狐斷其尾相謝傳以妖香凡)¶
(聞此香者心即迷惑妄有所見森依其術創為白蓮教/自稱聞香教主立大小傳頭㑹首名色此牽彼引雲合)¶
(響應頂禮皈依蔓延徧于京東西山東山西河南陕西/四川六省不下二百萬人撮合俚言謊説刋作經文分)¶
(授徒衆萬厯四十七年死于獄云説畧箋賣四時荷花/補正徳間朝廷開設酒館酒望  本店發)¶
<pb:KR2k0036_WYG_160-12a>¶
(髙酒猶南人言蓮花白酒也又有二扁一云天/下第一酒館一云四時應饑食店  暖姝由筆)¶
補正徳中錦衣衛千户順天李雄征西陣歿遺孤五人¶
子二曰承祖曰亞奴女三曰桂英曰玉英曰桃英諸子¶
皆前妻所産惟亞奴後妻焦氏生焦欲圖親兒繼襲雄¶
死令承祖往戰塲尋父骸骨覬其陷于非命而承祖竟¶
抱骨以歸焦乃鴆死承祖支解而埋之又以桂英鬻豪¶
家為婢玉英頗知典籍年十六伶仃窮迫作送春詩云¶
柴門寂寂鎖殘春滿地榆錢不療貧雲髩霞裳伴泥土¶
<pb:KR2k0036_WYG_160-12b>¶
野花何似一愁人又作别燕詩云新巢泥滿舊巢欹泥¶
滿疎簾欲掩遲愁對呢喃終一别畫堂依舊主人非焦¶
指詩詞謂有外通等情俾舅焦榕執送錦衣衛誣以姦¶
淫不孝擬凌遲嘉靖四年夏差太監審錄罪囚凡有事¶
枉人寃許行陳奏于是玉英具本托其姝桃英賫奏訟¶
寃有㫖命三法司㑹勘焦氏論斬玉英著錦衣衛選良¶
才作配焉玉英疏畧云臣年十二遇皇上嗣位偏選才¶
人府尹以臣應選禮部憫臣孤弱未諳侍御發臣寧家¶
<pb:KR2k0036_WYG_160-13a>¶
臣年十六伶仃無倚是以濫形吟詠感諸身心寄諸筆¶
札盖有不得已而為言者柰何母恩雖廣弗察臣衷但¶
玩詩詞以為外通拿送錦衣衛本官昧審事理誣臣姦¶
淫不孝問擬剮罪臣在獄日久有欺臣孤弱而興不良¶
之心者臣撫膺大慟獄中莫不驚惶臣素不才隣里何¶
無糾舉乃以數句之詩尋風捉影陷臣死罪臣之死固¶
無憾十嵗之弟毒藥鴆死肢解埋棄果何罪乎臣母之¶
罪臣不敢言凱風有詩臣當自責陛下俯察臣情將臣¶
<pb:KR2k0036_WYG_160-13b>¶
詩句付有司委勘有無淫姦實情推詳臣父之心盡在¶
不言之表則臣亡父母之靈亦可慰於地下矣其辭亦¶
甚委曲周盡雖載之國史列女傳無媿也(查浦/輯聞)¶
補㑹稽王冕北上燕薊縱觀居庸古北之勝主秘書卿¶
達兼善家寫梅花張座間題詩云疎花箇箇團氷雪𦍑¶
笛吹他不下來見者皆齰舌(稗史/集傳)¶
(補盛啟東在吳時有内使督花鳥于東南常主其家病/脹啟東療之而差即至北京遇内使于途曰有太監某)¶
(患脹無能治者急往安樂堂見之投以藥尋愈太宗㳺/西苑太監病新起步往觀焉太宗遥望見之曰彼人當)¶
<pb:KR2k0036_WYG_160-14a>¶
(死久矣安得復生曰得吳醫盛啟東而生太宗喜曰明/日與来啟東方散步長安門外中使傳曰宣吴醫盛啟)¶
(東乃以平巾入見稱㫖遂留之御藥房既而曰汝在朕/左右平巾可乎乃授御醫一日與韓叔暘奕于御藥房)¶
(上猝至不及屏曰誰與棊者對曰臣與韓叔𤾉問二人/孰優曰臣優于叔晹遂命奕于前親觀之連勝者三因)¶
(命賦詩有曰不材未解神仙著有幸親承聖主觀不數/日上賜象牙棋局並詞一闋棊留置院中  震澤紀聞)¶
(補京師娼女有髙三者自幼美姿容昌平侯楊俊見之/屬意因與之狎猶處子也昌平去備北邊數載髙閉門)¶
(謝客天順復辟昌平為石亨所忌謂正統十四年駕陷/土木昌平生視不救為不忠朝廷命斬于市親戚故吏)¶
(無一往者髙獨素服往哭親吮其血仍以絲/續其首買棺殮之遂縊而死  寓圃雜記)¶
補京師北城有王翁者年七十餘無子買一妾年甚艾¶
<pb:KR2k0036_WYG_160-14b>¶
翁死遺言令改適而妾矢志不移翁瞑即不食日夕號¶
慟卒縊死萬厯間事也(燕□/紀聞)¶
(補北京殿門前擎天石柱絶髙成化間曽粘一帖子于/上云秦檜當年陷岳飛至今留得惡名題于今邱濬排)¶
(王恕聖主應須早/見㡬  暖姝由筆)¶
補正統中在朝每宴享廷中陳五獸近陛之東西二獸¶
東麒麟身似鹿灰色微有文頸特長待將二丈望之如¶
植竿其首亦大㮣如羊頗醜非所云&KR0874;身鳯肩有許文¶
彩也右騶虞亦與傳記所稱不同(九朝/野記)¶
<pb:KR2k0036_WYG_160-15a>¶
補明崇禎五年十一月長至羣臣朝畢思陵步至殿前¶
近白石扶闌閲諸王府所進馬拔神駿者四匹畫其狀¶
命閣臣撰名以進其一曰太平騟緑色有紫㸃其三曰¶
玉龍媒曰吉良乘曰璿臺駿皆白馬也於是閣試以天¶
閑四駿歌為題有老中官云(雅坪/散錄)¶
(補程篁墩以神童入宫范妃親為之總髻五暖姝由筆/補嘉靖二十三年施藥京師為丸凡三十  以治百病)¶
(俱有湯别以白綾作袋上刻板作印云凝道雷軒施袋/中貯銀五分作方片嘉靖錢七枚雷軒朝廷道號也)¶
(暖姝由筆年五月京城雷電雨雹大風拔木壊室走正/補天順元)¶
<pb:KR2k0036_WYG_160-15b>¶
(陽門牌于郊外曹吉祥之門巨樹皆折石亨宅水深數/尺京師震恐  古今竒文類紀)¶
(補北京正陽門無敢出䘮餘皆不禁大明門雖空棺亦/不許過各門空棺亦不許舁入  稗史類編)¶
(補嘉靖六年六月十九日夜京城雨電交作次早東江/米巷大街南李學等家房上拾有銅錢八十四文一一)¶
(壁立瓦隴中御史張璠具奏錢進入庫以戒菴漫筆自/補崇禎十七年正月大學士李建泰請  家財佐軍)¶
(往辦賊帝甚喜曰卿若行朕當倣古推轂禮遂以是月/二十日以特牲告廟廷授尚方劍諭以二十六日行遣)¶
(將禮至期車駕登正陽門官軍旗幡自午門外排列至/正陽門旌旗金鼓甚盛建泰叩頭帝慰諭再四即賜座)¶
(列席張宴共一十九席東文臣十三人為三行西武臣/六人為一行御席居中酒七行帝親賜建泰酒三杯并)¶
(以杯賜之復自撰勅御筆親灑龍箋即於門上用寶内/臣為建泰掛紅簮花鼓樂導尚方而出  山書)¶
<pb:KR2k0036_WYG_160-16a>¶
(補𢎞治癸丑五月明時坊白晝有二人入巡警鋪久不/出管舖者疑之推户入視但見衣二領委壁下衣旁各)¶
(有積血而不見其人京菽園雜記晩間風雪交作寒冽/補隆慶元年清明日  師甚和暖)¶
(異常次日九門報城外凍死者一百七十人崇文門下/乗轎婦人母子俱死轎中轎夫亦死轎下  戒菴漫筆)¶
(補北京柏林寺一僧房有祟山東二舉人㑹試入京従/寺僧假寓僧拒不可强之至夜主僕四人同卧一室二)¶
(舉人一醉一醒更深牕忽遍開醒者見黒漢七人跳入/將醉者舁至牀下二僕皆作魘語天將明仍一一跳出)¶
(牕外醒者呼醉者語之故荅曰吾亦知之但口欲呌不/能出聲耳於是起就僧借鋤従牕外掘之得鐡鍋大小)¶
(七隻急擊碎之鑄成香爐至今存焉下暖姝由筆郭山/補萬厯甲辰厚載門外皇城一帶牆  忽影出城)¶
(川樹木人物諸狀有鐡騎數百臨城城上皆䜿旗幟與/畫圖無異移時乃滅  玉芝堂説薈  以上八條原在)¶
<pb:KR2k0036_WYG_160-16b>¶
(城市門今移改月二十一日大通轎下水聲如雷有白/原崇禎壬申四)¶
(物類犬擁波而馳至下流十里小聖窩而伏/物畧)　(帝京景/)¶
(原崇禎十年京師宣武門外斜街民家白雞羽毛鮮好/喙距純赤重四十觔慈溪應孝㢘廷吉見之愀然曰此)¶
(鷔也所見之處國亡坰綏冦紀畧/  此上二條原在郊  門今移改)¶
　　(臣/)等謹按以上各條皆叙明時雜事¶
<pb:KR2k0036_WYG_160-17a>¶
　　原序¶
　　古地志九邱之所述土訓誦訓之所傳不可得而¶
　　聞矣禹貢于帝都不書疆界其首列冀州僅兩言¶
　　爾而已見尊京師示王者無外之意此書之體例¶
　　也商頌稱亳都曰景員惟河景山河大河員言大¶
　　河之旋繞於山文僅四言而山之髙大水之縈迴¶
　　形勢之雄壯險固俱粲若指掌此立言之法也文¶
　　王治岐及豐二南所咏多在江沱汝漢之間無一¶
<pb:KR2k0036_WYG_160-17b>¶
　　言及于岐豐王俗者舉逺可以見近也盖詩書之¶
　　言約而該其㫖微而顯而志有地理為史家者流¶
　　義取詳覈辭取典贍有不必然者余考自古帝王¶
　　建都之地多且久莫如闗中今則燕京而已闗中¶
　　自漢黄圖外若葛洪薛寘蕭賁之所紀無慮數十¶
　　家獨唐韋述譔西京記宋宋敏求演之以為長安¶
　　志十卷最稱淹博若燕剏都於遼厯金元及明迄¶
　　今七百餘年其名雖燕舊而西自恒山滹沱易水¶
<pb:KR2k0036_WYG_160-18a>¶
　　以屬之邯鄲為趙地西南漳衛為魏及邢衛之境¶
　　東南自大河附之海為齊接壤盖奄有數國之封¶
　　畧故其所錄不得不廣而故典缺如蒐輯者尤難¶
　　之友人秀水朱君竹垞檢討居京師久乃博采經¶
　　史子集㡬千卷及㳺覽所至所訪聞於遺賢故老¶
　　者集之為日下舊聞分為一十三門總其卷至四¶
　　十有二則所謂詳覈而典贍者矣又間以己意辨¶
　　論其是非援據精確辭雅義暢前此未有書也盖¶
<pb:KR2k0036_WYG_160-18b>¶
　　自郡國寰宇之有記至元始編為大一統志明踵¶
　　而修之其所載者天文分野户口賦額山川城郭¶
　　宫室坊市津梁廟寺陵墓之名數與夫各郡邑之¶
　　人物土宜亦云記其大凡而已若夫厯代遷徙沿¶
　　革之不同風俗好尚圖史金石彞器淵沈土埋山¶
　　銘&KR0664;刻之剥蝕殘脱而僅存者人妖物𤯝虞初之¶
　　所志靈異之所錄禽獸草木詭形殊品非此書不¶
　　備也誠能仿其例於十三布政司志各配以一書¶
<pb:KR2k0036_WYG_160-19a>¶
　　行之志為之經此為之緯識大識小兼羅並收學¶
　　者一開卷而坐見六合之内窮古今之變豈不甚¶
　　快惜乎竹垞已老而作者之不易得也是編摭拾¶
　　止于前代軼事然觀其所述非徒以侈浩博已也¶
　　其於世運隆替君臣謀議政治民風得失之故瞭¶
　　然矣法戒之實不在是歟其以翼經而補史之所¶
　　不及者尤作書之深意不可以無察也慈谿姜宸¶
　　英譔¶
<pb:KR2k0036_WYG_160-19b>¶
　　余兄弟祇¶
命充一統志總裁官因得遍閲天下郡邑所上志書其¶
　　間舛錯漏脱不可勝舉以是知地理之難言若崔¶
　　後渠之彰徳府志康對山之武功縣志志誠未易¶
　　才也因歎京師古之建國金元以來舊都其沿革¶
　　徙復厯年滋久不僅立乎所見以指所傳聞矣劉¶
　　氏帝京景物畧一書漫無考據徒掠取前譌足成¶
　　已謬流播鄙俗識者病之冀博雅君子起而有作¶
<pb:KR2k0036_WYG_160-20a>¶
　　一洗其穢亡何而余友朱竹垞館文有日下舊聞¶
　　之輯甫期月而書具竹垞于書無所不讀其才亦¶
　　無所不通而尤閎覽能强識長於考據其書名曰¶
　　舊聞乃其採摭故書於前人本文一字無有損益¶
　　而注其出處曰某書所謂信以傳信疑以傳疑盖¶
　　其慎也其間間出已意按斷則有云疑作某者有¶
　　云當以某為是者有云某書記載與某書不合而¶
　　不敢定其為孰是者夫亦深疾夫劉氏之專且固¶
<pb:KR2k0036_WYG_160-20b>¶
　　而於考據之功猶謙讓未遑居歟其自序言所鈔¶
　　羣書凡千六百餘種余伯兄藏書稍多悉出相示¶
　　其他殘編斷碣搜考殆盡從来著述家所鈔未有¶
　　若此之富者也而猶欿然不足以皇元建都記北¶
　　平志諸書不得見為憾甚矣夫著述之不可輕言¶
　　而地理為尤難也然而讀書愈多則愈以為尠聞¶
　　寡見而畏後生之嗤㸃此其所以為不妄作也竹¶
　　垞之博雅上掩乎康崔筆亦過之京大師衆取多¶
<pb:KR2k0036_WYG_160-21a>¶
　　用𢎞以視彰徳武功所謂諸侯之事不足觀也已¶
　　崑山徐元文書¶
　　往代都㑹記載之書莫著于漢之三輔黄圖與西¶
　　京雜記葛稚川稱其家有劉子駿漢書百本班孟¶
　　堅鋪叙兩京最為該練盖多資取于子駿也然孟¶
　　堅亦有不錄者稚川集而藏之名曰西京雜記其¶
　　中事實與班少有異同今所傳且失其半三輔黄¶
　　圖既不知作者何人又為中興書目崇文總目所¶
<pb:KR2k0036_WYG_160-21b>¶
　　不載程氏以有唐縣名辨其非漢書他如闗中洛¶
　　陽帝都東都諸記與兩京新記京師錄長安志或¶
　　存或亡乃若金陵記蜀都記江左編建康錄臨安¶
　　鄴城諸書皆偏安無足取重吴自牧之夢梁錄孟¶
　　元老之東京夢華錄則又從䘮亂後追述舊事尤¶
　　為瑣屑燕京自遼金元明定都于此宜有紀載而¶
　　著述無聞往者劉同入有帝京景物畧採取多缺¶
　　未合大雅論者有盆花盎草之譏予自束髪来京¶
<pb:KR2k0036_WYG_160-22a>¶
　　師凡城市巷陌旗亭茶社無不觀近畿之山川寺¶
　　觀無不㳺人家之園圃亭榭與前代之廢館荒臺¶
　　無不過而問焉每一流憩俯仰低徊動輒忘返嘗¶
　　思我¶
朝當聲名文物之盛據天下形勢之雄控制中外遐邇¶
　　嚮化梯航萬邦時集都下欲著燕京一書垂示永¶
　　久補前人所未逮顧旅食鮮暇繼復叨直¶
禁近早夜惕厲足不出重闉者十二年不但不能為此¶
<pb:KR2k0036_WYG_160-22b>¶
　　書視向時登覽逰厯之地且可望而不可即矣嵗¶
　　癸亥與同年友竹垞偕侍直廬每言及此慨焉興¶
　　嘆彈指五年竹垞日下舊聞之書成詳載山川宫¶
　　室城市郊坰畿輔邊障户版風俗物産遐收彚集¶
　　可以資掌故備採覽使有班孟堅者出當必取之¶
　　為史家之一助也竹垞博極羣書晝則厯郊野摩¶
　　碑碣問父老斷字巵言悉經掌錄夕則篝燈散帙¶
　　馳騁古今務使聞見兩無所憾而後愉快故其書¶
<pb:KR2k0036_WYG_160-23a>¶
　　大無不該細無不析竹垞猶未敢自居于作者曰¶
　　吾述舊聞而已竹垞遭際¶
盛時優㳺纂紀成不杇之業副在名山視三輔黄圖西¶
　　京雜記諸書益又逺勝之矣錢塘髙士竒序¶
　　秀水朱竹垞以史官入直¶
南書房既被謫留居都下以京師遼金元明厯代建都¶
　　於是不有以紀之慮舊聞之放失也廼采撫羣書¶
　　自六經以至百家二氏自國史家集以至海外之¶
<pb:KR2k0036_WYG_160-23b>¶
　　載紀自百千卷以至殘碑壊碣斷楮零墨靡不搜¶
　　錄成四十有二卷題曰日下舊聞三&KR0893;主人方假¶
　　歸竹垞飲餞于郊啟篋讀之作而曰猗與偉與紀¶
　　述之備其蔑有遺憾也夫竹垞曰否否燕之有春¶
　　秋見于墨子幽都之有記有圖經見于隋志幽州¶
　　古今人物之有志見于唐書遼有燕北㑹要金則¶
　　疆域有圖元則建都有紀其外著錄有若熊自得¶
　　之燕京志劉崧之北平志北平事迹戚不磷郭造¶
<pb:KR2k0036_WYG_160-24a>¶
　　卿之燕史其少者或數卷多或至數百卷是皆燕¶
　　志也而未之見焉烏得無憾譬諸尋河者不得其¶
　　源而徒取夫窮瀆細流也主人曰不然水之發源¶
　　而注乎尾閭也并千七百一川而為河觀河者不¶
　　期臻乎星宿也納萬川而為海觀海者不期極乎¶
　　歸墟也子之閎覽既已靡竒不有靡怪不儲豈必¶
　　盡收㘭堂瀱汋之水而注之川乎在昔燕有騶子¶
　　列中國名山大川通谷禽獸水土所殖物𩔖所珍¶
<pb:KR2k0036_WYG_160-24b>¶
　　因而推之及海外其言以為九州之𩔖名曰赤縣¶
　　赤縣之畿從冀州而起今之京師亦陶唐氏之冀¶
　　方也竹垞網羅舊聞既始于此試推而及于九州¶
　　之廣合成一書不亦大愉快事也哉觴酒既行慺¶
　　慺而别因書其言以為序丹徒張鵬¶
　　昔漢婁敬言形勢首闗中次三齊而他不與焉金¶
　　源梁襄則以燕為京都之選首其地左滄海右大¶
　　行後倚闗塞南面而臨區夏壯哉度越東西秦逺¶
<pb:KR2k0036_WYG_160-25a>¶
　　矣厯年既久市㕓古跡漸多㳺京師者尋覽名勝¶
　　發為歌詩匪掌故奚由哉朱子竹垞博極經史述¶
　　而不作輯為日下舊聞聞者聞之于昔也非一人¶
　　獨撰之書也乃廣其義例首星土世統次形勝次¶
　　宫室次城市次郊坰京畿僑治附焉又次邊障户¶
　　版風俗物産而終之以雜綴及石鼓考共四十二¶
　　卷上自軒轅下迄明季所采輯經史與稗官家言¶
　　計千六百有竒其經緯宏逺備矣後有作者蔑以¶
<pb:KR2k0036_WYG_160-25b>¶
　　加矣曩嵗在己未¶
上召海内文學之士試闕下時予承乏政府讀竹垞卷¶
　　嘆為竒絶同時五十人皆拔置¶
禁林而竹垞獨供奉¶
内庭未㡬罷去乃僦居古藤書屋風雨一編青燈永夕¶
　　人見其蕭然闔户疑有牢愁羈旅之思不知其搜¶
　　拾舊聞訂訛辨誤與古人角勝于楮墨間也竹垞¶
　　在翰苑著有瀛洲道古錄一書宜并出問世使官¶
<pb:KR2k0036_WYG_160-26a>¶
　　詞林者知職守之所在累朝禮下之典亦與有助¶
　　焉予退處田間老而廢學得此二編以送餘年庶¶
　　㡬京師舊㳺厯厯在目亦可以消玉堂天上之感¶
　　也已益都馮&KR0270;序¶
<pb:KR2k0036_WYG_160-27a>¶
　　朱彞尊自序¶
　　今之京師范鎮以為地博大以爽塏繩直砥平梁¶
　　襄則謂北倚山險南壓區夏王業根本京都之選¶
　　首粤自軒轅氏邑于涿鹿之阿周以薊封其後北¶
　　燕都之慕容燕又都之迨至遼曰南京金曰中都¶
　　元曰大都明曰北京¶
皇朝因之以統萬國宫殿井邑之繁麗倉廪府庫之充¶
　　實詩所云四方之極者也考唐之幽州其址半在¶
<pb:KR2k0036_WYG_160-27b>¶
　　新城之西金展其南元拓其東北洎徐武寧定北¶
　　平毁故都城縮而小之以昊天憫忠延夀竹林仙¶
　　露諸寺皆限於城外則其所毁不獨光熙安貞二¶
　　門而已及嘉靖築新城之數寺者復圍于郭内而¶
　　梁園以左南極於魏村東至於神木之厰則又曩¶
　　郊外之地也若夫元之宫闕以地度之當在今安¶
　　定門北明初即南城故宫以建燕邸而非因大都¶
　　之舊盖宫室城市基凡數易至琳宫梵舎之建置¶
<pb:KR2k0036_WYG_160-28a>¶
　　沿其舊者十一更額者十九故老淪亡遺書散佚¶
　　厯年愈久陳跡愈不可得而尋矣彞尊謫居無事¶
　　捃拾載籍及金石遺文㑹粹之分一十三門曰星¶
　　土曰世紀曰形勢曰宫室曰城市曰郊坰曰京畿¶
　　曰僑治曰邊障曰户版曰風俗曰物産曰雜綴而¶
　　以石鼓考終焉合四十有二卷刑部尚書崑山徐¶
　　公見之謂其可傳乃捐資俾鋟木計草創於丙寅¶
　　之夏錄成於丁夘之秋開雕于冬迄戊辰九月而¶
<pb:KR2k0036_WYG_160-28b>¶
　　竣中間滲漏隨覽隨悔復命兒子昆田以剰義補¶
　　其闕遺附於各卷之末所抄羣書凡千四百餘種¶
　　慮觀者莫究其始必分注於下非以侈摭采之博¶
　　也昔衛正叔嘗纂禮記集説矣其言病世儒勦取¶
　　前人之説以為已出而曰他人著書惟恐不出于¶
　　已予此編惟恐不出于人彞尊不敏竊取正叔之¶
　　義至旁及稗官小説百家二氏之書或有未足盡¶
　　信者世之君子毋以擇焉不精罪我斯幸矣¶
<pb:KR2k0036_WYG_160-29a>¶
　　原跋¶
　　記十三四時先君對客譚京華舊事徴據昇平文¶
　　獻合之覽覩亹亹盡&KR0655;悉原嘗侍左右䝉稚無識¶
　　不及筆注斯語荏苒嵗月積久遺忘時嵗乙丑天¶
　　下貢士入成均原亦在選中躡屩都下約畧前聞¶
　　都不省記間能追憶一二則三十年来風景視昔¶
　　又復小異矣比數從秀水朱先生逰先生方鍵户¶
　　著述薈萃京邑典故勒成一書名曰日下舊聞時¶
<pb:KR2k0036_WYG_160-29b>¶
　　從座上抽覽一二幀則向日緒言顯顯在目如覺¶
　　思夢忽得故處灑然心快先生自罷供奉僦屋宣¶
　　武門外目夕坐卧一室藤牀竹几架上藏書萬軸¶
　　圍列左右先生目不停披手不絶書又時時延訪¶
　　遺老質問逸事或摹拓殘碑碣攀崖附澗側足重¶
　　繭不憚困凡閲書一千三百餘種再厯寒暑而書¶
　　成總四十二卷其采輯考辨可謂勤且瘁矣原學¶
　　文於先生嘗聞為學由博而入歸諸潔淨精微乃¶
<pb:KR2k0036_WYG_160-30a>¶
　　臻極至基始之難莫如考據若夫論世辨物必要¶
　　諸瑣屑不如是不能極其情狀識其歸趨爾矣是¶
　　書之輯雖止考據之一端然傳諸學者殆亦博文¶
　　之别流掌故之小乘也原喜覯其成承先生命遂¶
　　述數語於後青浦王原謹書¶
　¶
　¶
　¶
<pb:KR2k0036_WYG_160-30b>¶
　¶
　¶
　¶
　¶
　¶
　¶
　¶
欽定日下舊聞考卷一百六十¶
