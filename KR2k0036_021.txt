# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:22.924942
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷二十一
<pb:KR2k0036_WYG_021-1a>¶
欽定四庫全書¶
欽定日下舊聞考卷二十一¶
　國朝宫室(十三/)　(西苑一/)¶
西華門之西為¶
西苑榜曰西苑門入門為¶
太液池(宫國朝/  史)¶
　　(臣/)等謹按¶
西苑太液池源出玉泉山從¶
<pb:KR2k0036_WYG_021-1b>¶
徳勝門水闗流入滙為巨池周廣數里自金盛時即有¶
　　西苑太液池之稱名蹟如瓊華島廣寒殿諸勝厯¶
　　元迄明苑池之利相沿弗改然以供逰憩而已我¶
朝¶
列聖相承勵精圖治於此引對臣工綜理機務或宴賚¶
　　王公卿士或接見朝正外蕃以及征帥勞旋武科¶
　　較技例於苑内之¶
惇叙殿¶
<pb:KR2k0036_WYG_021-2a>¶
涵元殿¶
瀛臺¶
紫光閣¶
親莅舉行龍光燕譽&KR0435;拜揚休冬月則陳氷嬉習勞¶
行賞以簡武事而修¶
國俗云¶
乾隆二十三年¶
御製仲春西苑即景詩　鸞輅西華祭後移趯臺更服¶
<pb:KR2k0036_WYG_021-2b>¶
便疇咨還餘清暇千官退朅對韶光一賞宜積素已消¶
簷際雪輕黄欲上柳稍絲聴鴻樓上看迴鴈春色人間¶
許共知¶
乾隆四十一年¶
御製幸西苑接見朝正外藩年班囬部哈薩克來使及¶
四川土司土舍頭人等之初次覲謁者即事得句　歩¶
輦西華西苑巡匪遊圖覲逺徠臣夾衢左右紛迎接露¶
冕笑言普拊循回部更畨乆依例(庫車三品阿竒木伯/克阿克伯克等十三)¶
<pb:KR2k0036_WYG_021-3a>¶
(人朝覲/如年例)内旗扎薩舊稱賔(内扎薩克四十九旗之蒙古/王公台吉等輪嵗朝正舊稱)¶
(䝉古賔客/以示優異)土爾(讀作/平聲)扈入朝如鴈(土爾扈特及杜爾伯/特新附之王公台吉)¶
(等亦每年/輪畨入覲)哈薩克流仰集鱗(哈薩克汗阿布賚遣使/卾託爾齊等朝貢適至)來¶
享來王來賀節土司土舍土頭人(兩金川平定以後其/餘各土司羣籲瞻仰)¶
(因許其照囬部例輪班朝賀今初次來京之土司明正/宣慰司甲爾參徳沁等八人及綽斯甲布土舍綽爾甲)¶
(爾參等三人土守偹加頭等侍衛木塔爾等十一人徳/爾格特頭目索特納木拉布坦等七人即命成都將軍)¶
(明亮統率以行兹於西苑門外隨衆夾道叩謁/隨傳㫖詢慰並加賞品級頂帶及冠服有差)撫兹武¶
偃文修世益切盈持泰保寅¶
<pb:KR2k0036_WYG_021-3b>¶
　　(臣/)等謹按¶
西苑¶
御製詩謹繹有闗紀述事實者恭載卷内餘不備録¶
御製氷嬉賦(有序/)　陸行之疾者吾知其為馬水行之¶
疾者吾知其為舟為魚雲行之疾者吾知其為鵾鵬鵰¶
鶚至於氷則向之族莫不躄躠膠滯滑擦而莫能施其¶
技國俗有氷嬉者䕶膝以芾牢鞵以韋或底合雙齒使¶
齧凌而人不踣焉或薦鐡如刀使踐氷而歩逾疾焉較¶
<pb:KR2k0036_WYG_021-4a>¶
東坡志林所稱更為輕利便㨗惜自古無賦者故為賦¶
之其辭云　嵗暮星窮和叔告冬隂凝北陸律中黄鐘¶
景長而土圭可測瑞兆而雲物皆同撫序兮羣辟殷聘¶
考時兮三農蕆功有厲疾之征鳥鮮求信之蟄蟲呌嚴¶
颷兮栗烈凛肅氣兮穹窿於斯時也火井無燠温泉不¶
熱何水不凝何波不結阻平川之㑹海徒望&KR1977;潫勒奔¶
峽之傾流惟聞幽咽澌盈九曲謝神禹之剔鬟凍合三¶
山駐王喬之旌節躍魚之表孝曽傳覆鳥之昭祥見説¶
<pb:KR2k0036_WYG_021-4b>¶
則有鏡呈太液璧冩龍池占昏危之應宿值顓頊之司¶
時沍而不流兮礙矜鱗之鯉凝而原澈兮疎倒影之梅¶
(叶/)皓皓皚皚兮暎白塔之孤矗溓溓泠泠兮隔玉蝀之¶
横欹載取載藏兮順彼月令以訓以賚兮陳我氷嬉爰¶
荅嵗華率循舊典陳旅集衆既雷動而風行結部整行¶
埒春蒐而秋獮元冥受律戢水族與波臣蚩尤秉旗乃¶
暴禦而祟遣於是戎士慿怒武卒振拳渴思一試遑慮¶
誰先齊撙撙其轇轕兮昈陸離以屬聨駭營營其佖路¶
<pb:KR2k0036_WYG_021-5a>¶
兮紛偨傂以羅駢袒劉吕之左右兮各殊事以布班倐¶
隂陽之閉閤兮期奏績以勤宣衣短後膝蔽前鞾齒雙¶
利鞵刀兩儇編伍森列齊隊便旋於斯少息以待號令¶
之傳焉爾其屯萬人於中堅兮屬堪輿以壁壘奔八神¶
以周衛兮招丁甲而發指亘長縆以節止兮羣總總而¶
切儗驛綵旌以傳符兮看縱縱之立俟心無别營目不¶
他視遂乃朱旗颭㨗歩騰緹衣揚輕武&KR1698;聳擢布濩豗¶
逐䞴趟踧沑波流蠭軼猋驚閃如曵電疾若奔星蹂蹈¶
<pb:KR2k0036_WYG_021-5b>¶
雲衢揚揮玊京故其為聲也軯礚隠訇礌硠激越硡砰¶
殷轔雜沓震疊謍振天棖響匉地臬慴波底之娵隅堕¶
林間之巢鶻元武縮殻而屏氣燭龍守珠而閉闕起涌¶
泉㑹奔物雖天&KR0284;之號竅比千鈞於一髪其為狀也似¶
東皇整駕於若木之墟羲帝弭節於扶桑之津應真挂¶
鍚以凌虛茅君驂龍以羾天(叶/)過驥羣而駿足搶捍上¶
扶遥而鵬翼圖南(叶/)蠖略迴翔演沲糾紛鏡大圓而晶¶
晶皛皛珠萬琲而爛爛璘璘交差曼衍歴落皴鱗突都¶
<pb:KR2k0036_WYG_021-6a>¶
盧兮輕趫迅龍驤兮麟振奕六虬兮沛艾御八風兮穆¶
&KR0776;首進者却視而小憩繼至者錯履而蹵跟虞後來之¶
比肩更前往而擢身傑者得幟疇與比倫遺者失志苐¶
如逡巡復有革戲其名圓鞠漢家有執機之譬黄帝作¶
練戎之俗武由是習兮其爭也君子好謀而成兮如祭¶
則受福申明誓兮衆聽無譁陳廣場兮各司其局乃其¶
氷牀駐於琉璃之界豹尾扈於鸑鷟之隈千官儼立於¶
懸圃萬隊佇待乎瑶階歴天之旗影捎朶殿昭雲之蓋¶
<pb:KR2k0036_WYG_021-6b>¶
光熻趯臺殆而容與惄若㣶&KR0422;執事者中立而不倚爭¶
㨗者有前而無回珠毬一擲虎旅紛來思摘月兮廣寒¶
之窟齊趂星兮白榆之街未拂地兮上起忽從空兮下¶
迴突神龍之變化蕤翔鳯之䯱䰄鶣&KR1870;燕居姌嫋鴻猜¶
怡情悦目有如是哉夫其伯仲分甲乙第併前行賞縱¶
後亦逮(叶/)勇者特旌任者均賜普被曰仁有差曰義則¶
豈啻西苑餙紅板之柁温泉設錦鞍之戲而已乎重曰¶
仲尼有言射觀徳兮安不忘危舊是式兮惟嵗之宴以¶
<pb:KR2k0036_WYG_021-7a>¶
休以息兮一日之樂匪賚曷得兮敬告後人無或逾則¶
兮¶
御製蜡日坐氷牀渡太液池誌興　破臘風光日日新¶
曲池凝玉净無塵不知待渡霜花冷暖坐氷牀過玉津¶
　太液人行歩玉花金鼇遥望鎻煙霞勝遊不數瓊華¶
島愛聽寒林噪暮鴉¶
　　(臣/)等謹按¶
御製蜡日坐氷牀渡太液池誌興詩載於樂善堂集今¶
<pb:KR2k0036_WYG_021-7b>¶
　　恭録卷内¶
乾隆七年¶
御製太液池泛舟詩　新水一篙深載舟猶力弱偶來¶
弄澄碧滄浪意可樂天空鳬鴈閒波静魴鯉躍是時春¶
始半夾岸夭桃灼旋惹東風吹紅英貼波落韶華固不¶
牢長歌興所託¶
乾隆十一年¶
御製太液氷嬉十二韻　順時陳國俗擇地試雄觀號¶
<pb:KR2k0036_WYG_021-8a>¶
令傳何若威儀紀水官光凝元玉浦聲咽碎珠灘散處¶
雲馳宇紛來雪噴湍端因智獨勝奚必力俱殫疾以徐¶
斯疾安其危乃安御風列應譲逐日夸無難迅似巖飛¶
電温知犀辟寒超羣殊閃㸌作勢更媻珊擬議弦催箭¶
形容鏡舞鸞一時誇奪幟獨歩早登壇妙義韜鈐外慿¶
人著眼看¶
乾隆十二年¶
御製太液池泛舟詩　玉蝀橋頭駐六驄溶溶太液一¶
<pb:KR2k0036_WYG_021-8b>¶
舟通苑花隄栁添煙景弱葦新蒲茁露叢　煙中樓閣¶
座中移雨後風光慰後思憂慮勾消詩數首清和恰似¶
昨年時　漭沆澄波疊翠涵天光雲影適來參獨舂依¶
葦&KR0436;&KR0436;白逺嶂疎眉淡淡嵐　樹沃濃青花發紅疇人¶
占節報南風(是日立夏欽天監奏/南風占云五穀熟)一般西苑經行處却¶
與前朝逈不同(二十日幸圓明園停蹕/西苑傳膳正望雨際也)¶
乾隆二十八年¶
御製液池泛舟三首　飛龍蓬島御風輕(蓬島飛龍液/池舟名尚前)¶
<pb:KR2k0036_WYG_021-9a>¶
(明物時加修/飾供御用)暢好液池新水生却是西濛人不識直云¶
天上坐而行(時愛烏罕等部陪臣請瞻仰御/舟允之並喜詫以為得所未覩)　盆梅隄¶
桞爭春色岸芷汀蘭勒水芳何必其來盻衮衮會看一¶
到去堂堂　玉蝀金鼇亘臥虹承光樓閣倒涵空勝朝¶
遺跡春明夢殷監兼存水監中¶
乾隆三十三年¶
御製太液池泛舟即景雜詠　液池春水恰勝篙淺&KR0222;¶
鞾文靜息濤素艇居然利轉動層樓傍岸繋龍艘(㳖池/中有)¶
<pb:KR2k0036_WYG_021-9b>¶
(瀛海飛龍船層樓飛甍勢甚閎麗蓋明時舊製/歴年修葺壯觀而已以艱於舉動每繫岸不用)　第一¶
名泉逺溯津新波暗長拍船脣書雲迴雁即去雁字栁¶
今人非昔人　水面樓臺鏡裏圖當年佔畢記曽吾庭¶
前菶菶萋萋者幾换新梧伴舊梧　春菜青隨冬菜生¶
園欣豐澤重農情即看土脉含香潤指日行將此試耕¶
　煙光澹澹接波光松色青青栁色黄鳬雁翺翔真得¶
所笑他也自託君王　過牐還須小歩隄犁然水便有¶
高低又看桂棹蘭槳盪聊為乘閒快覓題　三海何曽¶
<pb:KR2k0036_WYG_021-10a>¶
五里遥(液池舊有三海之名蓋明時内監所稱相沿未/改其實兩檎隔之耳經行不過五里若革虚□)¶
(可見/一班)㭬人張大笑前朝心無俗便神仙境韓衆安期底¶
用招　承光臺殿鬱嵯峨金躓元顛明復磨祗有東廂¶
古松樹春來依舊發新柯¶
乾隆三十六年¶
御製太液池泛舟詩　初生春水緑波清六棹蘭舟送¶
以輕不廿日前朅爾憶拕牀曽是碾氷行　永安(寺/名)白¶
塔矗岧嶤掬手波中若可招氷水設還相較量究欣&KR0222;¶
<pb:KR2k0036_WYG_021-10b>¶
影此為遥　黄薫岸桞緑生莎春意舒遲覺漸多漫惜¶
新花猶未發雪英纈樹匪梅何　蒼雲縹緲望瀛臺分¶
付吟情俟再來登岸合教還紫禁封章應有待批裁(凡/駕)¶
(行之日雖無輪班引見之員而/各省督撫奏摺仍即以時批發)¶
乾隆四十年¶
御製太液池泛舟詩　液沼氷融可泛舟致齋前偶試¶
清遊還宫况此為路便監水因他作楫求魚躍雁迴化¶
工暢天光雲影靜機投鳴榔聲裡忙登岸為接軍書報¶
<pb:KR2k0036_WYG_021-11a>¶
置郵(連日盻望軍郵甚切適於舟上接阿桂富徳奏/函隨命登岸與中啟閲將回宫批荅不暇遊覽)¶
　　(臣/)等謹按¶
太液池¶
御製詩謹繹有闗紀述事實者恭載卷内餘不備録¶
西苑門循池東岸西折臨池面北正門曰¶
徳昌門門内為¶
勤政殿殿後為¶
仁曜門(宫國朝/  史)¶
<pb:KR2k0036_WYG_021-11b>¶
　　(臣/)等謹按¶
徳昌門内正殿五楹北向恭懸¶
聖祖仁皇帝御書額曰勤政¶
皇上御書聨曰常切單心歸宥密每懐勅命凛幾康¶
乾隆七年¶
御製勤政殿對雨詩　梅雨頻霑欲作霖坐來九夏豁¶
煩襟風花帶濕飛殘瓣驚鳥衝煙覓逺林階齒暗琴紛¶
作響簷牙細溜亂如斟封章覽罷饒清課芸簡閒披獲¶
<pb:KR2k0036_WYG_021-12a>¶
我心¶
　　(臣/)等謹按¶
勤政殿¶
御製詩恭載首見之篇餘不備録¶
仁曜門南為¶
翔鸞閣閣後東樓曰祥輝西曰瑞曜由閣而南為¶
涵元門門内東向為¶
慶雲殿西向為¶
<pb:KR2k0036_WYG_021-12b>¶
景星殿正中南向為¶
涵元殿(宫國朝/  史)¶
　　(臣/)等謹按¶
翔鸞閣廣七間左右延樓迴抱各十九間¶
涵元殿正中恭懸¶
皇上御書額曰天心月脅東室額曰含經味道聨曰四¶
　　面波光動襟䄂三山煙靄䕶壺洲又曰風篁叶韶濩¶
　　雲樹藹蓬壺西室聨曰於此間得少佳趣亦足以¶
<pb:KR2k0036_WYG_021-13a>¶
　　暢叙幽情皆¶
御書¶
乾隆七年¶
御製冬日涵元殿詩　揷架三千玉帙陳明牕領略小¶
陽春庭虛時聽松風古香靜還思梅萼新階草向暄猶¶
織毯液波知暖尚拖銀底縁未釋中心悶多少茅檐失¶
所人¶
乾隆三十八年¶
<pb:KR2k0036_WYG_021-13b>¶
御製題涵元殿　趯臺貽勝國庭樹百年枝古殿臨中¶
正新題易柍楣(舊名香扆殿乾/隆辛酉易此額)瓦隂餘積雪簾額煦春¶
曦物物涵元化欽哉茂對時¶
　　(臣/)等謹按¶
涵元殿¶
御製詩謹繹有闗紀述事實者恭載卷内餘不備録¶
涵元殿之東為¶
藻韻樓西為¶
<pb:KR2k0036_WYG_021-14a>¶
綺思樓正北相對為¶
香扆殿(宫國朝/  史)¶
　　(臣/)等謹按¶
藻韻樓¶
綺思樓上下各六楹¶
香扆殿三楹殿之東有室三楹北向額曰溪光樹色聨¶
　　曰圖畫參生動詩書閲古芳北接三楹西向額曰¶
　　虛舟聨曰閒雲入忩牖清露滴梧桐又曰心澹水¶
<pb:KR2k0036_WYG_021-14b>¶
　　木秀興幽魚鳥閒又曰罏香畫靜雲編展花海春¶
　　深竹檻清殿之西有室三楹北向額曰水一方北¶
　　接三楹額曰蘭室聨曰亭臺涵月鏡花木暢天機¶
　　又曰過眼寸隂求日益闗心萬姓祝年豐¶
乾隆二十三年¶
御製賦得虚舟　芸齋臨太液芝榜署虛舟趣味南華¶
永蹟惟勝國留灑然閲今古曠若忘(去/聲)沉浮秋月當忩¶
印春波拍岸柔幾曽慮風浪無礙侣鳬鷗我有濟川意¶
<pb:KR2k0036_WYG_021-15a>¶
還殷作楫求¶
又¶
御製賦得水一方　趯臺三面水書室敞南榮亭接迎¶
薰近池臨太液清畫如展李(思/訓)趙(伯駒瀛臺猶勝朝故/蹟多金碧樓臺也)¶
境即是蓬瀛三復蒹葭什懷賢獨泥情¶
乾隆二十四年¶
御製香扆殿詩　環瀛南面㨿崇基建置猶傳勝國貽¶
金界樓臺思訓畫碧城鸞鶴義山詩茁庭祗合三珠樹¶
<pb:KR2k0036_WYG_021-15b>¶
漾牖宛同百子池未及澄懷淳樸也每因閲古率評時¶
乾隆二十九年¶
御製綺思樓詩　口過非惟宜戒之(佛經口過四/一綺語也)有為¶
終不若無為請看萬紫千紅者大塊何曽費綺思¶
乾隆三十二年¶
御製蘭室口號　一忩嫩日正和暄與善人居味古言¶
却笑奉宸太着相國香真箇植盈盆¶
乾隆四十年¶
<pb:KR2k0036_WYG_021-16a>¶
御製藻韻樓口號　不迥書樓纔十笏所饒架有縹緗¶
羅退之木強(去/聲)何妨窄(見六一/詩話)却是因難見巧多¶
　　(臣/)等謹按虛舟諸處¶
御製詩皆恭載首見之篇餘不備録¶
香扆殿後南向曰¶
瀛臺東為¶
春明樓西為¶
湛虛樓(宫國朝/  史)¶
<pb:KR2k0036_WYG_021-16b>¶
　　(臣/)等謹按¶
瀛臺為明時南臺舊趾¶
本朝順治年間稍加修葺¶
皇上御書額曰瀛臺有木變石在春明湛虛兩樓之中¶
　　恭刋¶
御製庚辰題句於上¶
聖祖仁皇帝御製瀛臺偶作　蝉鳴槐葉緑魚躍芰荷¶
風太液臨斜景參差更不同¶
<pb:KR2k0036_WYG_021-17a>¶
聖祖御製瀛臺詩　紅闌橋轉白蘋灣叠石參差積翠¶
間畫舸分流簾下水秋花倒影鏡中山風微瑶島歸雲¶
近日落青霄舞鶴還乗興欲成蘭沼詠偶從機務得餘¶
閒¶
聖祖御製夏日瀛臺許奏事諸臣網魚携歸詩　西苑¶
頗幽䆳崇臺俯畿甸鮮雲䕃修廊南薫披廣殿水木既¶
周遭卉物亦蔥蒨嵐光翠欲流林暉清可薦於兹滌煩¶
暑敢曰恣游衍眺逺暢陽和居高協靈撰朝來覽封事¶
<pb:KR2k0036_WYG_021-17b>¶
灑灑意忘倦高閣畫漏移彤墀集羣彦靖共往汝諧勤¶
劬荅予眷姑為池籞遊從容任所便投綸錦鬛飛舉手¶
織鱗見委蛇退食心庶幾娯式燕¶
世宗憲皇帝御製瀛臺泛舟詩　春深遊上苑鼓柂盪¶
中流波湧方壺島林開翡翠樓落花飄兩岸垂栁拂扁¶
舟此日歡無極¶
君思被獨優　暮轉西池棹風微錦浪平蜻蜓閒自得¶
鸂&KR0529;遞和鳴舉網雙鱗獲停盃四韻成仙山何處訪即¶
<pb:KR2k0036_WYG_021-18a>¶
此是蓬瀛¶
皇上御製瀛臺記　入西苑門有巨池相傳曰太液循¶
東岸南行折而西過木橋䆳宇五間為勤政殿自勤政¶
殿南行石隄可數十歩階而升有樓門向北扁曰瀛臺¶
門内有殿五間為香扆殿殿南飛閣環拱自殿至閣如¶
履平地忽緣梯而降方知為上下樓樓前有亭臨水曰¶
迎薫亭東西竒石古木森列如屏自亭東行過石洞竒¶
峯峭壁轇轕蓊蔚有天然山林之致葢瀛臺惟北通一¶
<pb:KR2k0036_WYG_021-18b>¶
堤其三面皆臨太液故自下視之宫室殿宇雜於山林¶
之間如圖畫所謂海中蓬萊者名曰瀛臺豈其意乎¶
御製瀛臺觀木變石詩　異質傳何代天然挺一峰誰¶
知三徑石本是六朝松苔㸃猶疑葉雲生欲化龍當年¶
吟賞處借爾撫遐踪¶
　　(臣/)等謹按¶
御製瀛臺觀木變石詩載於樂善堂集今恭録卷内¶
乾隆四年¶
<pb:KR2k0036_WYG_021-19a>¶
御製二月十三日恭侍¶
皇太后遊瀛臺紀事詩¶
永康曉闢問¶
安迴鳯輦晨遊重侍陪揺曳晴光看御栁分明春色遍¶
宫梅西山翠暎屏風列太液氷融鏡面開仰識¶
慈顔多悦豫熈熈萬物樂春臺¶
乾隆六年¶
御製瀛臺木變石歌效李長吉體　大山穹谷崇且盤¶
<pb:KR2k0036_WYG_021-19b>¶
山頭鶴駐曽棲仙岑巒嶇峿扶孱顔金堂玉室相鈎連¶
雲興霞蔚吐紫烟含&KR0504;靈瑞如陶甄靈林㝠㝠冠其巔¶
其幽樷雜多桂蘭是為天宇宅天男乃有異木鎮厚坤¶
蚖菕杜松非其倫蔽虧天日無朝昏為舟十數皆其孫¶
匠石却顧持斧奔水龍噴泉沃厥根啼蛄弔月星漏痕¶
干雲負霜枝曲卷靈鶬振翅毛羽鮮老桂漫誇呉質眠¶
白榆空足沈郎錢櫛櫛銀雲車葢翩挂以雙丸繞魄淵¶
夀比散木已有年女夷不敢司厥權付之圓葢全其天¶
<pb:KR2k0036_WYG_021-20a>¶
枝離幻作秦女焉㑹觀木石兹同壇為髮為身一體全¶
亭亭傑豎無比肩暖春生玉疑藍田磷磷爛爛出五原¶
女媧煉石兹尚存傍林挿巖絶攀援竒礓詎妨山溜穿¶
五丁不可奪其堅端州石工安足論移來曽受海神鞭¶
五車能上束馬牽都下傾城咸厭觀方壺蓬島資盤桓¶
辭山不戀山木繁瓊臺璿室何丸丸罘罳風呌露掌寒¶
漢唐池館今依然為薪非火悟火傳¶
乾隆七年¶
<pb:KR2k0036_WYG_021-20b>¶
御製瀛臺竹木牀歌　靜憩軒中横短牀不雕不斵伊¶
誰造竹皮木骨恰相稱詎誇華餙誇質老我聞玩物能¶
喪志漆器進諌明至道涓涓之水成江河其流滌器装¶
七寳何如兹牀樸且完安置妥貼不欹倒松齋夜靜夢¶
周時梧階晝永攤書好異物不貴凛前訓用銘座右期¶
相保¶
乾隆十一年¶
御製正月十六日奉¶
<pb:KR2k0036_WYG_021-21a>¶
皇太后瀛臺看烟火即景燈詞八首　夜珠東望正圓¶
規(是月望在/十六日)南極祥光暎座垂¶
王母瑶樽斟北斗由來西苑是西池　鄒陽律裏氣初¶
旋萬嵗山前春欲燃簇簇魚龍紛陸海離離瓊玖積銀¶
田　誰遣微雲㸃太清(是夕/微雲)銀蜍為譲火蛾明上元此¶
日有餘樂宣徳當年奚比衡　賢王列坐賜酥茶中外¶
熈和乆一家百道如虹朝貝闕萬條似箭走金蛇　雲¶
霞錦繡燦瀛臺花發何須殷七來百子池邉麟卓犖萬¶
<pb:KR2k0036_WYG_021-21b>¶
年枝上鳯毰毸　玉蝀金鰲亘夜光非烟馥郁裊風香¶
殿前底事金蓮徹歸第羣看相是張(大學士張廷玉自/雍正年間至今與)¶
(上元燈火之觀凡二十餘/年故以張説故事比之)　火裏開花幻豈真輪中轉法¶
佛兮人乍從上苑觀梅栁葉葉枝枝有脚春　瑞葉瓊¶
花鏤上林東風又復作輕隂詩人漫道妒佳景農父多¶
應比好霖¶
又¶
御製嵗在丙寅序行金昊有秋叶慶景物咸和敬稽¶
<pb:KR2k0036_WYG_021-22a>¶
皇祖時曽舉瀛臺鍚宴之典宗親咸與爰循舊制集王¶
公宗室等於八月二十七日瀛臺宴賞用展周親因成¶
三律　露色烟光靄禁垣昌辰嘉宴㑹親藩榖登萬寳¶
真成瑞菊先重陽已泛樽拂檻蘢蔥木有本拍堤汪濊¶
水宗源何須禮數拘酬酢同是神堯膝上孫(是日并召/朕同行弟)¶
(兄無爵/者亦逮)雁齒紅橋玉影明壺天縱目儼蓬瀛拂招林牖¶
風光美負帶烟霞景物清笑語從容伯兮叔獻酬交錯¶
弟於兄一堂敦睦家人吉却陋山河帶礪盟　綺疏晴¶
<pb:KR2k0036_WYG_021-22b>¶
旭麗曈曨樂事天倫和氣融徐進雕槃𤓰有瓞䋣滋釦¶
砌樹連叢情抒共許飛吟管興洽偏思駐漏筩行葦歌¶
成欣既醉高秋樓閣靄春風¶
又¶
御製是日宴間復成六韻　秋烟靄顥空晴旭上宸楓¶
情濶十年乆(朕御極十年矣因循未得與近支昆弟羣/從歡㑹今秋西成萬寳適以在宫始閒宴)¶
(於瀛/臺云)歡殷一日中螽斯歌揖揖(是日與宴者凡百人其/有事未至者尚復五十)¶
(餘皆並曽皇祖/親孫    元也)燕喜樂融融乍可方觀梓何須待剪桐¶
<pb:KR2k0036_WYG_021-23a>¶
銀潢兼玊葉¶
祖徳與¶
宗功¶
聖日高懸處承恩膝下同¶
又¶
御製我¶
皇祖時曽集大小臣工於瀛臺宴賞甚盛典也兹因西¶
成豐稔百物蕃昌於八月二十八日賜宴公卿庶僚於¶
<pb:KR2k0036_WYG_021-23b>¶
瀛臺以昭繼䋲宣豫之意得詩四首并示諸臣其欲&KR0435;¶
韻者聴　趯陂鵷侣接鳴珂霽宇空澄氣色和共喜向¶
筵開早菊多縁紀嵗得嘉禾柏梁臺畔騰牋集仙蕚亭¶
邊載筆過緬想¶
虞廷傳盛事颺言何以繼&KR0435;歌　鏡中樓閣五雲稠皎¶
日揚輝素景浮湛露詩成天酒下蓼蕭樂作徴招流曲¶
江早獻千秋鑑梁國還登太液舟三世方明陪御賞¶
(大學士張廷玉之父曽侍此㑹皇祖西苑/宴賞今與其子若靄共陪    亦盛事也)從教佳話冠¶
<pb:KR2k0036_WYG_021-24a>¶
螭頭　璇霄猶覩曉蟾娟濟濟冠裳擁慶烟丹粟香中¶
陳桂醑玉山頽處酌瓊筵崇牙徐聴鈞天奏高閣遥聞¶
晝漏傳此日含毫多沈宋昆明漫數景龍年　蘢葱雞¶
樹翠華留相悦君臣共唱酬鎬上宴開惟卜晝樓前酺¶
賜正登秋在隂鳴鶴方靡爵樂藻遊魚不避鈎試問彬¶
彬玉堂客瀛臺然否即瀛洲¶
又¶
御製秋日瀛臺集臣工宴賞既仿柏梁體聨句復召大¶
<pb:KR2k0036_WYG_021-24b>¶
臣及内廷翰林等三十八人用唐臣李嶠侍宴甘露殿¶
詩為韻依前嵗翰苑故事朕成首什及末章羣臣以次¶
分賦　蘭州玉蝀風珂馬金鰲月令日秩威儀文筵盍¶
簮笏¶
皇祖垂芳型元臣㑹華髪㫖酒於以柔晩香猶未歇拈¶
詩得李嶠成序懷王勃申咨山甫儔其何補衮闕　白¶
藏昌百嘉西苑駐重牙翔鳯(閣/名)馡香穗遊龍(舟/名)捲浪花¶
喜因歌黍稌政可問桑麻水影含橋直山容入座斜杯¶
<pb:KR2k0036_WYG_021-25a>¶
浮漿是瀣盤進棗如𤓰侍宴詩成處還看飛暖霞¶
乾隆十二年¶
御製晩秋瀛臺即景詩　仗馬排芳岸遊龍達玉津趯¶
臺宛蓬閬香扆重逡巡樹態疎添紫波光皎叠銀誰云¶
秋色老蘭戺鎮涵春　綺砌黄花秀蝦簾朱烏晶篆烟¶
徐遞馥芸帙静含清巖峽猶飛瀑池亭可泛觥蓼蕭遊¶
豫處著壁畫圖成(去嵗賜宴賦詩已/命畫院繪圖壁間)¶
又¶
<pb:KR2k0036_WYG_021-25b>¶
御製瀛臺大理石屏歌　直方大幅出巖巒製為屏風¶
陳座端不忘本來具神解林嶺猶肖㸃蒼山琉璃罘罳¶
嫌巧脆錦綉纂組徒繁麗豈如山骨堅且朴更不鏤斵¶
致刓敝白質青文潤以腴高低溪壑天然圖倪黄董巨¶
稱妙手疎皴澹染終不無廉而弗劌柔豈屈巍然猶是¶
前朝物幾經海水復桑田依舊春風更秋月¶
乾隆十三年¶
御製雨後瀛臺詩　朝暾散曙光徂雲在空宇趯坡花¶
<pb:KR2k0036_WYG_021-26a>¶
木叢太液鳶魚聚潤含草味馨漲益瀑聲怒山亭水榭¶
問並輦同舟所子然成暫來愴爾獨延佇景光迅與否¶
瞥眼半年許(自幸魯迴鑾值事/故今始至瀛臺云)¶
又¶
御製孟冬上旬於瀛臺賜經略大學士傅恒及命往蜀¶
西諸將士食並成是什　大清聲教暨遐陬豈有來王¶
稽蜀酋黷武開邉非我志安良禁暴藉卿謀行軍吉值¶
初陽復賜食恩同湛露流轉瞬明年擒娑虜還教開宴¶
<pb:KR2k0036_WYG_021-26b>¶
侑封侯¶
乾隆十五年¶
御製瀛臺小宴外藩詩　行慶宜春嘉客來趯臺曲宴¶
例教陪晴開苑樹媚韶景雪糁天街浄薄埃樂奏雅寅¶
初入律恩頒湛露滿浮杯一家中外熈和際保泰孜孜¶
日念哉¶
又¶
御製夏初瀛臺即目詩　敬舉¶
<pb:KR2k0036_WYG_021-27a>¶
常雩蕆事回仙壺咫尺暫徘徊花含&KR0043;雨迎雕輦樹張¶
(去/聲)清隂覆曲臺水濶鳬依寧北去(鳬雁以春候北嚮至/塞外換羽育卵液池)¶
(水濶有留集於/此者故特紀之)堂深燕賀定南來載&KR0435;鍚宴傳佳話繪¶
壁流連幾住迴(丙寅秋八月賜宗室羣臣宴於惇叙涵/元二殿聨句賦詩並命畫苑臣繪圖黏)¶
(於壁間以/紀其盛)¶
乾隆十八年¶
御製人日瀛臺即目詩　人日率逢齋法宫䖍瑞凝今¶
年已祈穀春雪況被塍令節氣始和即事傳攀登宴賞¶
<pb:KR2k0036_WYG_021-27b>¶
例不舉(是日適逢忌辰/例不行宴賞)邱壑致可慿積素纈珠林噴流¶
㵼玉崚一屏絲管閙轉覺襟懷澂攬勝新景㑹勒壁舊¶
題曽新舊信儻然流隂爾為能¶
又¶
御製秋日瀛臺即景詩　高秋霽景暢登臨山色湖光¶
効靜深遐想貞觀留治跡也教泉石一娯心　金碧樓¶
臺學嶠壺假山松桂綠隂扶涵元殿裏天香放勝賞明¶
看畫作圖(丙寅秋於此錫讌王公及廷/臣賦詩聨句為圖張於壁間)　豐澤當春憶演¶
<pb:KR2k0036_WYG_021-28a>¶
犁黄雲今幸黍禾齊艱辛稼穡三時望曽未胼胝共兆¶
黎　太液波澄鏡影空蘭舟沿泛韻秋風尋常想像稱¶
佳話&KR0316;似當前體認工　瓊島峯巒翠岌峩浮圖尊勝¶
漾明波誰教日下傳春景可識秋光不譲多¶
乾隆二十二年¶
御製泛舟至瀛臺即景三首　玉蝀新修飲練横(御河/橋以)¶
(年乆重修/時方告成)輕舟直擬達仙京由來太液一池水三海何¶
人浪與名(橋北為北海南為中海過勤政殿紅/墻為南海盖明季相沿即有此名)　黄頭¶
<pb:KR2k0036_WYG_021-28b>¶
緩着盪蘭橈為愛芳荷挹露饒襲襲清香無近逺蓬瀛¶
猶在錦雲標　補植髙桐出老枝團隂障暑綠參差墨¶
壺書䇿三庚靜正是當年敬業時¶
乾隆二十三年¶
御製新春瀛臺詩　祭臨吉戊返宫垣路便南臺小駐¶
軒綺户嵗屏猶未徹仙壺春事已堪論栁稊欲展風還¶
弱梅萼如嫌旭乍温逐處題詩寧慮複盤盂几杖意斯¶
存(西苑周不過十里然以勝朝遺跡加之國家百餘年/延美承平時復葺綴一亭一榭各標勝㮣邇年以來)¶
<pb:KR2k0036_WYG_021-29a>¶
(逐景得句無慮數十百首然敕/幾祈年之意恒多故末句及之)¶
乾隆二十四年¶
御製瀛臺小宴御前藩王大臣及漠咱帊爾詩　運¶
斗屠維單閼迴順時行慶合瀛臺千章尚可氷嬉試¶
三接都教春宴陪屏翰何妨厠蔥嶺歡娯齊説到雲來¶
鵠塲晴靄因觀射(是日發十五矢中十三葢外夷雖直/宴賚厚惠尤當示之以射獵之事彼)¶
(更樂亦/畏服)示逺寧徒好樂哉¶
又¶
<pb:KR2k0036_WYG_021-29b>¶
御製望瀛臺未至詩　執豕修宫祀(舊制祭三月神於/坤寜宫    九月)¶
(朔日則謂之大/祀益敬謹將事)儲牛逮藉田(以三月初/七日耕藉)必躬伊古訓清¶
蹕以時旋帶水盈盈隔凝雲漠漠連三壺疑在即宛似¶
望瀛仙¶
乾隆二十五年¶
御製人日瀛臺即目詩　問¶
安長樂噦鸞聲佳祉欣占人日晴祇以對時懷位育因¶
之取便到蓬瀛嵗華見説登臺賞國典惟遵徹樂韺(是/日)¶
<pb:KR2k0036_WYG_021-30a>¶
(忌辰例/不舉樂)寳月樓頭春色好為田一攬萬民情¶
又¶
御製瀛臺賜宴安集延來使即席得句　奉檄猶慚¶
力未宣(安集延奉將軍遣侍衛檄諭即欲協擒霍集/占兄弟以逆賊未至彼境即專使籲請入覲)石¶
旋書捧使來専閉闗難學漢光武謁陛何期安集延西¶
苑都稱到天上南蘭羣喜沐恩先(時㧞達山/使尚未到)仰流嘉彼¶
明於順三接應申鍚賚駢¶
又¶
<pb:KR2k0036_WYG_021-30b>¶
御製瀛臺賜宴㧞逹山來使即席得句　歸俘獻䤋識¶
忠誠貢使隨來萬里行第一西方足嘉國無雙天下此¶
都京俾觀禮樂三千盛待賞烟花午夜明重譯又須宣¶
象寄(近始略習回語可以不煩譯寄而㧞達山居極西/語又異於葉爾竒木故仍須回人譯彼語也)筠¶
冲語異逮濛瀛¶
又¶
御製瀛臺曲宴外藩詩　仙壺曲宴荅韶年舊典惟遵¶
憓愫聨北漠户庭真宻邇西瀛裘帕許參連(蒙古王公/等朝正來)¶
<pb:KR2k0036_WYG_021-31a>¶
(者賜以曲宴嵗以為常今嵗並/令回部來使入席且奏回樂)兜離歌與任僸舞拔逹¶
山將安集延近悦逺來寧易易側身基命益乾乾¶
又¶
御製瀛臺宴拔達山諸部回使詩以紀事　逺使徠朝¶
宴遣歸傾誠憐彼戀依依燈宵剛度韶春麗夜雨欣晴¶
瑞旭輝乍可頒&KR0307;聨撒荔何妨卉服接絲衣從來曰信¶
大䝉重安爾耕桑永受禨¶
又¶
<pb:KR2k0036_WYG_021-31b>¶
御製上已日凱宴成功諸將士詩(有序/)　筵開飲至剛¶
逢祓飲之辰苑啟瀛臺恰奏濛瀛之績於時上公晋斝¶
青郊解甲初還蕃長敷茵黄幄纒頭列侍宫懸陳百部¶
將回中樂府齊登鍚爵遍三巡以閣上圖形為次詎因¶
詡挾纊投醪之惠期得抒推心造膝之忱且食刀闐璧¶
偕來包匭宜酬其效順而紫綺朱提並賚簽名合第彼¶
成勞從兹凱宴遐宣足使天堂知樂是用寅承永切毋¶
忘月&KR1633;依光非矜七徳升歌爰藉八章紀實　出勞嘉¶
<pb:KR2k0036_WYG_021-32a>¶
勲蕆禮旋昇平凱宴液池壖闢疆掃逆誠資衆助順成¶
功總賴¶
天筞績林林恩予厚詢勞一一命來前寧惟云不重生¶
望祗覺迴思越悚然　日麗風和春未深奬庸備禮有¶
壬林試看偃伯靈臺上詎數流觴曲水潯命預綺筵排¶
伯克也陳夷樂奏任僸笑聆蜀技無情者那覺西悲動¶
乃心　圓幕高張榆栁垂犒筵喜值禊修時筞勲舍爵¶
竟今日鬯武書常允不期誰擬浯溪泐崖頌我歌靈夏¶
<pb:KR2k0036_WYG_021-32b>¶
出車詩紫光將畫凌煙像(西師蕆成大功自元臣及在/事將軍參贊禁衛統領諸臣)¶
(第其勲績懋著者命工/圖形紫光閣以崇奬□)穆棣同叨¶
乾貺貽　成功將士錦衣旋日月光輝軍氣蠲藉我虎¶
臣典宿衛笑他杯酒解兵權(將軍兆惠副將軍富徳既/以酬庸晉爵均命為御前)¶
(領侍銜大臣宋藝祖權術/駕馭夙所鄙故戲及之)八旗子弟心如石萬禩國朝¶
龍荷¶
天宣看瘡瘢猶未愈(三等侍衛綽克圖巴圖魯恩特驍/勇過人臨陣不避鋒鏑今預宴賜)¶
(酒時撫其額傷猶/未痊復為之惻然)能無一體恫瘝連　栁舒花放正良¶
<pb:KR2k0036_WYG_021-33a>¶
辰上日前期福履申(三月三日為上已然/是日始戊申故云)缷甲韔弓盡¶
鳬&KR0488;凹睛豐額集魚鱗千秋難遇太平宴百戰歸來義¶
勇身獨憶儲胥宣力者(故大學士黄庭桂總理軍儲調/遣諸務備殫忠勤未及武成溘)¶
(焉先逝故前賜詩有奪我賢臣/何太劇不教留看凱歌迴之句)凱迴未見惜斯人　敦¶
𤓰蒸栗允堪憐二萬何期竟拓邉逺愧周王興六月遲¶
過殷帝克三年依楊霏雪凡經幾立幟登弧盡陷堅此¶
日征夫真邇止皇州春滿七條絃　拔達山人獻馘歸¶
三軍飲至藹晴暉勞心幸我紓宵旰公道慿伊論是非¶
<pb:KR2k0036_WYG_021-33b>¶
紫綺朱提頒渥澤前歌後舞迓鴻禨歡來憶不同來者¶
(軍興以來我大臣將升等□以藎誠自奮其間有遇阿/逆之叛如將軍公班第参贊伯卾容安遇噶爾藏多爾)¶
(濟等之叛如寜夏將軍和起而追色楞之逃者如副都/綂唐喀禄誤聴沙拉斯嗎唬斯之詐者如都綂滿福至)¶
(遇&KR0624;酋和卓木之叛如副都綂阿敏道前鋒綂領鄂實/副都綂三格侍衛特通額總兵髙天喜而奉命在途猝)¶
(遇亂賊如將軍伯納木札爾参贊侍郎三泰其巴圖魯/侍衛中之竒徹布巴凌阿寜古禮富錫爾璊綽爾圖等)¶
(並能以死勤事秉節捐軀雖加恩優于旌卹而/當功成飲至時迴念義烈炳然尤不勝雪涕云)勞爵手¶
持淚暗揮　芳節延禧淑氣清禊歌聲是凱歌聲元戎¶
允合躬承衮勇校均教手賜觥藉衆力兹疆地戒勅予¶
<pb:KR2k0036_WYG_021-34a>¶
心永奉¶
天行從來悟得受招理䖍鞏流謙慎捧盈¶
乾隆三十二年¶
御製仲春瀛臺詩　祭罷迴鑾路轉西趯臺仲月曉寒¶
凄池餘氷雪春猶淺架列詩書古與稽向以問¶
安過翠蹕兹因進講駐彤閨(向來祭臺更社稷壇禮成/皆至瀛    衣即詣暢春)¶
(園請筵因皇太后安兹以次/日經    於宮中多駐一日)偷閑偶此尋芳景却是韶¶
光尚有溪¶
<pb:KR2k0036_WYG_021-34b>¶
乾隆三十七年¶
御製瀛臺雪景詩　宻飄細灑夜連曉咨¶
起居餘到趯臺望逺瓊樓彌漠漠積深氷浦浩皚皚座¶
宣卿貳籌幾務陣閲鴐鵞掄軼材(每冬太液氷堅今八/旗與内府三旗簡習)¶
(氷嬉之技分棚擲采毬互程趫㨗並設旌門懸的演射/用嫻步伐止齊之節皆輪畨閲視按等行賞以為常例)¶
行賞勵勤資卒嵗豈徒玩景此頻來¶
　　(臣/)等謹按¶
瀛臺¶
<pb:KR2k0036_WYG_021-35a>¶
御製詩謹繹有闗紀述事實者恭載卷内餘不備録¶
　¶
　¶
　¶
　¶
　¶
　¶
　¶
<pb:KR2k0036_WYG_021-35b>¶
　¶
　¶
　¶
　¶
　¶
　¶
　¶
欽定日下舊聞考卷二十一¶
