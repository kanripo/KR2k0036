# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:23.420990
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷四十三
<pb:KR2k0036_WYG_043-1a>¶
欽定四庫全書¶
欽定日下舊聞考卷四十三¶
　　城市(内城中城一/)¶
　　(臣/)等謹按朱彛尊原書所分五城與今地分不符¶
　　兹悉照現在五城界址冊籍分編移改¶
原正南曰麗正門(輟耕/録)　(原在宫室/門今移改)¶
　　(臣/)等謹按輟耕録元至元四年正月城京師分十¶
　　一門各門名俱是年所定也明史地理志永樂間¶
<pb:KR2k0036_WYG_043-1b>¶
　　改為九門麗正門尚沿其舊正統中改為正陽門¶
本朝仍其名¶
増城門上各起三滴水樓凡九座其月城外門上仍起¶
敵樓周圍各用磗石包甃(圖經/志書)¶
(原至正十年京師麗正門樓上忽有人妄言災禍鞫問/之自稱薊州人已而不知所往  元史五行志)¶
(原宋褧晩晴出麗正門詩上團團碧樹壓宫城白鳯門/楣澹日明回首瓊華仙島  片雲猶欲妬新晴  燕石)¶
(集歐陽原功詩/原)　(麗正門當千歩街九重深處五雲開/)¶
(維人三唱萬官集㦄制湏迎學士來/原李孝光晩出麗正門和宋學士詩)　(圭齋集彩炫金/暮光霞)¶
<pb:KR2k0036_WYG_043-2a>¶
(題絳□髙居雉堞低上相樓臺連御苑中郎車騎過沙/堤□雕孤捩凌雲翮紫燕䨇翻□雪蹄回首上林凉月)¶
(夜藻珠多是鳯/鸞棲  五峯集)　(以上四條原在/宫室門今移改)¶
原正陽門洪武永樂時尚沿元故名麗正洪熙元年正¶
陽門名始見於實録至正統二年十月行在户部奏麗¶
正等門已改作正陽等門其各門宣課司宜改從今名¶
從之(北平古/今記)¶
　　(臣/)等謹按洪熙實録無正陽門之名此條所引誤¶
原正統己未夏四月正陽門月城成(楊文/敏集)¶
<pb:KR2k0036_WYG_043-2b>¶
原關帝廟在正陽門月城之右毎年五月十三日致祭¶
先十日太常寺題遣本寺堂上官行禮是日民間賽㑹¶
尤盛凡國有大灾則祭告之廟有董太史書焦太史所¶
撰碑記時稱二絶萬厯末特加封三界伏魔大帝神威¶
逺鎮天尊㫖由中出未嘗從詞臣擬定也(燕都逰/覧志)¶
(原掌道經厰太監林朝神廟時最有寵/漢壽亭侯封號實朝所奏請也  蕪史)¶
　　(臣/)等謹按春明夢餘録廟建於明初廟中現存明¶
　　萬厯間加封碑作神威逺振天尊門額又作逺鎮¶
<pb:KR2k0036_WYG_043-3a>¶
　　燕都遊覽志盖從門額也¶
(増全天叙正陽門闗帝廟詩赫草昧雲龍合神霄鐵馬/驤壯心懸日月獨力荷倫常  怒空羣醜行師庻一匡)¶
(英雄青簡淚車騎白雲鄊神器何來涕炎精憺不芒太/阿迷倒柄冠履錯恒方冀北黄巾噪闗東赤斾央老瞞)¶
(耽虎視孫竪劇鴟張卓紹都勍敵荆徐百戰塲□顔尸/爵祿狡志啟封疆膏血腥分土戈鋋混八荒紅塵飛檄)¶
(箭白日掃欃槍涿野遊麟定中原覽鳯翔寒烟嘘燧火/逺畧樹樓桑競逐平原鹿誰燐燬室魴髯侯决聖主赤)¶
(手挽天潢豐沛從龍種雲逵齒雁行深心憂國□大義中/報劉長語用金蘭契情同魚水㤀尊王探左氏憤亂結)¶
(膓杖策狥京雒搴旗畧沔陽時欣乘驥附勇克捷鷹揚/却敵千軍廢盟心百煉剛運謨殱鬼蜮裂眥殪天狼戀)¶
(主心逾石辭曹語益莊下邳聊玩寄官渡亦劻勷立績/酧隆禮披衷暴太陽無辭就桀尹終學報韓良大業荆)¶
<pb:KR2k0036_WYG_043-3b>¶
(南剏英風夏口□濟師收四郡蕩冦領全襄拒□隂謀/伐從詩亮節張笑談渾禠魄樽俎竟隳防縶縳金虓怒)¶
(俘囚白馬成刺顔遄頓轡誅華漫停觴敦悦稱名將難/危念國殤精忠一劍在火德萬夫望  帝京景物畧)¶
　　(臣/)等謹按正陽門闗帝廟内尚有四碑一明萬厯癸¶
　　丑張橋撰耿志煒書一萬厯丁丑趙端庭撰白紹¶
　　經書其義聖忠王四大字碑則天啟元年建也禮¶
　　部題定祀典碑天啟七年建也今並存¶
増闗帝廟在正陽門月城之右¶
本朝康熙十六年¶
<pb:KR2k0036_WYG_043-4a>¶
御書忠義扁額(一大清/  統志)¶
　　(臣/)等謹按九門月城俱有關帝廟而士民香火之¶
　　盛以正陽門為首至春秋祀典在地安門廟内¶
本朝加封位號及改正諡法俱詳載地安門條下¶
増觀音大士廟在月城内東偏與關廟對¶
本朝乾隆九年重脩廟壁有明萬厯壬辰脩築都城碑¶
記兵部職方司郎中虞淳熙撰文(五城寺/院册)¶
(增張照觀音大士廟碑記觀京師正陽門甕城内自明/代以來東西建雙廟東祀  音大士西祀後漢關侯關)¶
<pb:KR2k0036_WYG_043-4b>¶
(侯廟明有焦竑並為碑記碑雖無存而記載於籍惟大/國朝有施閏章)¶
(士廟未有聞照臣惟釋迦以一大乗教普度情與無情/皇帝以命臣)¶
(同歸覺海嘗曰如來者無所從來亦無所去故名如來/然則分之為過去未來現在三身而實無過去者未來)¶
(者現在者如如不動而已乃此如如不動之中四智出/焉爰有文殊普賢觀音文殊是如來妙觀察智普賢是)¶
(如來平等性智觀音是如來成所作智佛是三聖大圓/鏡智以是四智圖滿三身然後竪窮三際横亘十方同)¶
(是一如固無如者然則度世固必以無縁大慈無作而/天子當陽現帝王身而)¶
(成所作矣古之祀典法施於民則祀之况脩已治人無/適而非用其妙用安得不像設君室而尸祝之耶如以)¶
(梵為非族不在祀典則不知觀音本自無身又安得有/中外也京師五方輻輳正陽門尤萬民所具膽遊斯廟)¶
<pb:KR2k0036_WYG_043-5a>¶
(者仰慧日之普明䕃大雲之慈妙知十九應身之各自/具足二十五圖通之真教在音目擊而音䦘焉本清浄)¶
(心運慈悲用何莫非吾九年甲子元旦尚書臣張照奉/皇之鍚汝保極歟乾隆)¶
(勅㳟撰/并書)¶
　　(臣/)等謹按焦竑碑現存廟中施閏章碑今無張照¶
　　文云俱無存盖未深考也¶
(原孟兆祥字允吉交河人天啟壬戌進士官刑部右侍/郎崇禎十七年三月守正陽門賊至死於門下子章明)¶
(崇禎癸未進士収父屍歸母何氏亦死章明與其妻王/氏俱自縊  昭忠録)¶
(原孟公預製漆棺一具貯郎中致身許國盖其素志也/  畿輔人物志)¶
<pb:KR2k0036_WYG_043-5b>¶
(原任皥臣贊今忠臣何求孝子之門孝子何徳資父事/君嗟彼袁粲  罕厥倫惟公父子奕世揚芬  表忠紀)¶
　　朱彞尊原按天啟壬戍先太傅文恪公充㑹試總¶
　　裁官是科得人最盛先後殉難死者自孟公外則¶
　　有田公景猷馬公如蛟王公國訓盧公象昇汪公¶
　　喬年黄公絅王公徵衛公景瑗焦公覲祖黄公孫¶
　　茂倪公元璐王公家彦吳公麟徵尹公洗龍公文¶
　　光祁公彪佳徐公石麒華公允誠黄公道周傅公¶
　　冠馬公思理張公國維王公錫袞李公兆其時其¶
<pb:KR2k0036_WYG_043-6a>¶
　　不同自靖一也¶
　　(臣/)等謹按朱彛尊所載明季殉難諸臣我¶
國家定鼎之初即賜諡典如孟兆祥諡忠靖倪元璐¶
　　諡文正王家彦諡忠毅吳麟徵諡貞肅皆見明史¶
　　乾隆四十一年我¶
皇上褒嘉義烈命將明史及通志諸書所載未經予諡¶
　　者俱分别子諡凡¶
賜諡者一千五百八十四人列祀典者一千九百二人¶
<pb:KR2k0036_WYG_043-6b>¶
　　如盧象昇諡忠肅祁彪佳諡忠恵徐石麒諡忠懿¶
　　黄道周諡忠端張國維諡忠敏汪喬年傅冠諡忠¶
　　烈尹洗王錫袞諡烈愍馬如蛟龍文光王徵衛景¶
　　瑗諡忠節王國訓黄絅黄孫茂華允誠馬思理諡¶
　　節愍下至匹夫之諒咸䝉秩祀所以扶植綱常者¶
　　　至矣¶
原大明門前棋盤天街百貨雲集乃向離之景也(穀城山/房茟麈)¶
原棋盤街府部對列街之左右天下名士工賈各以牒至¶
<pb:KR2k0036_WYG_043-7a>¶
雲集於斯肩摩轂擊竟日喧囂此亦見國門豐豫之景¶
(長安/客話)¶
原棋盤街在正陽門内直宫禁大明門之前毎朝㑹諸¶
典京營將先期領營軍䕶衛駐足其中樹幟甚盛若乃¶
天街歩月雖城中多曠觀乎此屬第一(燕都逰/覽志)　(以上/三條)¶
(原在宫室/門今移改)¶
　　(臣/)等謹按棋盤街今¶
大清門外仍其名街東坊曰敷文為東江米巷街西坊¶
<pb:KR2k0036_WYG_043-7b>¶
　　曰振武為西江米巷¶
原玉河即西苑所受玊泉注入西湖逶迤從御溝流而¶
東以注於大通河者隄在東長安門翰林院東畔有坊¶
二署曰玉河東西隄其南北有三石梁西隄舊有髙桞¶
垂䕃水面崇禎己巳冬城守官軍禦寒無具盡斫為薪¶
僅存翰苑墻東一帶矣(燕都遊/覽志)¶
　　(臣/)等謹按玉河三石梁今皆完固翰苑墻東两岸¶
　　楊桞鬰葱可觀其東西二坊無考¶
<pb:KR2k0036_WYG_043-8a>¶
原玉河源出宛平縣玉泉山滙為昆明湖分流而東南¶
入徳勝門西水關至¶
皇城内太液池由¶
大内經金水橋流出玉河橋達正陽門東水關東流少¶
北至東便門東水關出注通惠河亦名御河元時曰金¶
水河以其自西門入故名(一大清/  統志)¶
(原何景明艶曲城御溝連上苑大道接平沙紫陌三千/騎青樓十萬家  中楊桞樹風起暮飛花  大復山人)¶
(集游潜詩/原)　(玉河清淺曉𥻘𥻘緑漾平沙桞色新两岸/)¶
<pb:KR2k0036_WYG_043-8b>¶
(樓臺春似畫紫騮風滚落花塵暗夢蕉存稿長條碧可/原汪佃玉河桞詩  御溝新桞  如烟萬縷)¶
(憐不是灞橋分手處更誰攀折到離筵建東麓禞聲近/原蔡羽玉河橋曉行詩  太液新波出  章轆轤)¶
(想宫墻殘星拂樹天橋净隔岸啼鶯禁籞長紫氣凝香/開北極蒼龍乗日起東方君王垂拱臨朝早銀燭光中)¶
(㪚鷺行任林屋集上見新月詩/原歐大  玉河堤)　(弦月纎纎照馬蹄竹/)¶
(書猶把署中樓溝前垂桞穿林影禁裏新鶯過水啼緹/騎紛隨秦苑北朱旗深䕶漢宫西倦遊不記長安道千)¶
(里關河怨觧擕新歐虞部集繞沙堤曲橋看御桞眠柔/原王家屏玉河  桞詩  水)¶
(條輕着雨嫩葉暗抽烟影落澄波細隂垂畫檻偏亭亭/依漢苑遲日待鶯遷  復宿山房集)¶
(原李先芳再過玉河堤作過馬蹄日日逐紅塵白髪青/山應笑人昨日玉河堤上  杏花開盡不知春  東岱)¶
<pb:KR2k0036_WYG_043-9a>¶
(山房稿常玉河詩/增馬祖)　(御溝春水曉潺湲直似長虹曲似/)¶
(環流入宫墻纔只尺便分天上與人間岸大興縣志新/増文衡山在詞林日寓居禁城東玉河  春水一灣)¶
(桞鬖鬖毎集文人吟咏其中常自作燕山客舍圖題云/燕山二月已春酣宫桞霏烟水映藍屋角踈花紅自好)¶
(相看終不是江南桞春明夢餘録早紫甸寒輕苑花穿/增李孚青玉河新  賦  皇都春)¶
(蝶宫樹流鶯披玉河之新柳裊弱質之盈盈夫其芽/㸃嫩黄祶抽淺緑好  風之管領無邊皓露之霑濡)¶
(才足紅墻東厠匼匝一灣碧沼西頭迷離幾曲曉/烟捲去分明春水㣲波夜月含來亦似秋天初沐)¶
(纎穠骨格忍𬒳亞夫營裏之名婉潤丰標不作何/妥巷邊之族踠地金縷瀰空麹塵歇小侯之寳馬)¶
(䕃華胄之雕輪摇颺龍池十里之亭臺隐隐依㣲鳯閣/千門之篝瓦鱗鱗江北江南梁苑之花似雪三眠三起)¶
<pb:KR2k0036_WYG_043-9b>¶
(漢宫之樹名人原夫如線如絲宜晴宜雨等&KR4432;最削賞/眉偏嫵横青两岸中淹蘭葉之舟濃黛一堆旁罨桃花)¶
(之塢評量才質雲階月地之品流檢校風情騷客詞壇/之宗主既種性之殊恒自結根之得所乃有漢南抛擲)¶
(灞上攀牽關山何處洛中可憐溧陽酒樓無端三月武/昌堠館重來㡬年此則短葉披塵凄心䍡□長條拂路)¶
(雅意纒綿者矣至若中散門前柴桑宅襄桐分䕃以滿/齋槐夾直而成市桞刺史桂林江上㡬歳栽培杜拾遺)¶
(秦川道中連朝徙倚金城摇落擁腫十圍板渚樓遲綿/延千里雖邀顧盼之惟未極遭逄之美别有上林池館)¶
(樂逰綺羅坊名永豐殿號靈和毬場□藉舞榭晨搓帶/蟬正好翻燕如何映酒欹枝全身似舞隔簾吹絮逸韻)¶
(疑歌然而京北街心章臺樓角縱極目以延縁䆒殊情/於今昨覩此日之芳菲羃□溝而綽約先禁籞之朱櫻)¶
(壓堦墀之紅藥停寸晷以徘徊記千株之約畧神州沃/襄)¶
<pb:KR2k0036_WYG_043-10a>¶
(帝里濃膏甘泉浹潤太液分饒綴景瀛洲昔藏鴉於宻/葉飛華露掌寜繫馬於柔條一桁西山嵐氣淋侵乎御)¶
(陌八星南耀光芒騰射乎魁杓歸院曽迷挿門亦可子/城隂處零殘雪以猶霏東面風過排長衢而倍軃王㳟)¶
(濯濯對月争妍張緒依依臨風獨坐一夜絲縧新剪能/忘疇昔之染衫五更寳炬如城却憶清明之賜火  皇)¶
(清文頴字伯玉崇禎元年進士十七年春改官兵部主/增金鉉)¶
(事巡視皇城城破鉉趨入朝見宫人紛出知帝已崩即/投金水河家人爭前挽之鉉口嚙其臂得脱遂躍入水)¶
(水淺濡首泥中乃絶賊居大内踰月出金水河冠袍泛/泛見水上内官指之曰此金兵部也弟錝辨其屍得鉉)¶
(首合以木身歸如禮/而殮  明史列傳)¶
　　(臣/)等謹按明金鉉¶
<pb:KR2k0036_WYG_043-10b>¶
國初諡忠潔¶
原永樂十五年六月於東安門下東南建十王邸通為¶
屋八千三百五十楹(明成祖/寔録)¶
原宣徳三年四月新作公主府三所于諸王邸之南(明/宣)¶
(宗寔/録)¶
(原烏蠻市在王府街之/會同館  燕都遊覽志)¶
　　(臣/)等謹按明諸王公主府乆廢其地今名王府大¶
　　街烏蠻市無考¶
<pb:KR2k0036_WYG_043-11a>¶
原明照坊六舖(五城坊巷/衚衕集)¶
(原宋聚明照坊對雨詩練章臺車馬去如流白雨霏烟/拂畫樓九陌平舖明似  两溝急㵼碧於油美人虹見)¶
(西山霽少女風來北里秋凉意滿襟/簾幕卷宫鴉歸樹夕陽収  燕石集)¶
原保大坊四舖有府軍前衛府軍左衛羽林左衛金吾¶
左衛金吾前衛金吾後衛虎賁左衛迎禧觀捨飯旛竿¶
寺(五城坊巷/衚衕集)¶
原旛竿寺本永樂年建日給光禄粟米三石後府屬衛¶
月辦柴薪萬二千五百觔煮飯施貧民(明武宗/寔録)¶
<pb:KR2k0036_WYG_043-11b>¶
原嘉靖元年正月四川道監察御史鄭本公請出錢賑¶
濟京師凍餓窮民户部議朝廷舊設飬濟院窮民各有¶
記籍無籍者収飬蠟燭旛竿二寺衣布薪米厨料約歲¶
費萬金所存活甚衆今院籍混淆或以丁壯竄名或以¶
空名支費二寺復設内官校尉乾沒罔利民無所依弊¶
端坐此請委官查記籍革虚冐其二寺添設内官校尉¶
盡行罷減惟遣光禄寺及宛大二縣官以時更理其事¶
合用柴斤令於臺基厰關支五城兵馬日拊視道路窮¶
<pb:KR2k0036_WYG_043-12a>¶
民使就食二寺命如議行(明世宗/實録)¶
　　(臣/)等謹按捨飯旛竿寺在雙碾衚衕¶
本朝康熙三十三年重建改名興福禪林碑稱捨飯寺¶
　　起於元至元間厯明至今四百餘年云云而無旛¶
　　竿之名考明張爵坊巷衚衕集所載捨飯旛竿寺¶
　　在雙碾衚衕下南為翠華衚衕北為弓絃衚衕以¶
　　地考之則斯寺之為旛竿寺無疑又按明代施賑¶
　　止蠟燭旛竿二寺内官監放虚冐無寔我¶
<pb:KR2k0036_WYG_043-12b>¶
朝五城設十厰中城則給孤寺佑聖菴東城則華嚴寺¶
　　海㑹寺南城則安國寺積善寺西城則増夀寺萬¶
　　明寺北城則永光寺廣善寺毎年十月一日起至¶
　　次年三月二十日止坊官散給御史稽查都察院¶
　　堂官不時察看貧民均得仰沾¶
寔恵矣¶
原延禧寺迎禧觀在明照坊俱有勅建碑(明順天/府志)¶
　　(臣/)等謹按延禧寺在弓弦衚衕明萬厯三十八年¶
<pb:KR2k0036_WYG_043-13a>¶
　　修兵科給事中吳某撰碑¶
本朝康熙二十三年重修有碑考坊巷衚衕集弓弦衚¶
　　衕𨽻保大坊順天府志作明照坊誤也迎禧觀在¶
　　王府大街碑云天順庚辰歲建考朱彛尊原書迎¶
　　禧觀前條引坊巷衚衕集作保大坊此條引順天¶
　　府志作明照坊互異今以坊巷衚衕集所繪圖與¶
　　現在地面詳勘當以保大坊為是¶
補興福院在都城保大坊北其主僧尼舍塵至元中平¶
<pb:KR2k0036_WYG_043-13b>¶
章政事王公毅樞宻副使吳公珪福建宣慰使李公果¶
始買今院地至大徳中平章政事賈公與其夫人林氏¶
引見於皇后下教出財帛建其殿曰慈尊延祐五年告¶
成奉㫖禁䕶掌教者鍚名清修妙行以褒美之(清容居/士集)¶
　　(臣/)等謹按興福院今無考¶
原崇真萬夀宫在府南蓬萊坊元至元中建翰林學士¶
王構為記真人張留孫吳全節相繼居此俗名天師菴¶
(明一/統志)¶
<pb:KR2k0036_WYG_043-14a>¶
(補崇真萬夀宫有五色薔薇是□□吳真人手種/睫集)　(巢/)¶
(增張留孫字師漢信州貴溪人少時入龍虎山為道士/有道人相之曰神仙宰相也至元十三年從天師張宗)¶
(演入朝世祖與語稱㫖遂留侍闕下建崇真宫於两京/俾留孫居之其徒吳全節字戍季饒州安仁人至元二)¶
(十四年至京師從留孫見世祖每歲侍從行幸所司給/廬帳車馬衣服廩餼著為令  元史釋老傳)¶
(原延祐七年七月命元教宗師張留孫修熙事於崇真/宫  元史英宗紀)¶
(原世祖混同海宇而神徳真君張公入覲上悦即两都/皆建崇真宫居之號公天師  吳文正集)¶
(原吳澄瑞鶴記崇泰定元年春左丞相傳㫖命元教大/宗師吳全節于  真萬夀宫䖍告于天有祈有報元教)¶
(之士供給于齋宫者千人將事之時有鶴自東南來者/三俯臨祠壇飛繞乆之乃去成事之旦有鶴自青冥下)¶
<pb:KR2k0036_WYG_043-14b>¶
(者二復臨祠壇飛鳴乆之而上瑞應上聞有㫖命詞臣/撰録若稽諸古一變之樂能致羽物九成之韶能來儀)¶
(鳯况聖天子敬天之誠乎誠之所感何所不至鶴者羽/物之族儀鳯之倫其致其來固其冝爾  吳文正集)¶
(原果囉洛納延題崇真宫陳錬師壁間竹梅邀倪仲愷/同賦  空谷天寒雪如堵短篷載酒滄江浦繋船偶傍)¶
(竹籬根一樹梅花纔半吐别來京國乆相思夢㫁愁聞/畫角吹忽見新圖寫幽趣令人却憶剡溪時寄語南城)¶
(倪博士取琴對此彈秋水中秋月上不湏歸共倒青樽/醉花底  金臺集)¶
(原張翥中秋玩月崇真萬夀宫詩大西風吹月出雲端/松栢流光繞石壇上國三河天廣  仙家樓觀夜髙寒)¶
(似聞玉杵鳴元兎疑有瑶笙下翠鸞只把酒杯供醉賞/不知零露滿金盤  蛻菴集)¶
(原曽棨崇真萬夀宫訪葛太常作月崇真宫闕禁城東/舊說真人住此中鳯去緱山虚夜  鶴歸華表怨秋風)¶
<pb:KR2k0036_WYG_043-15a>¶
(飛花入户丹房静古木垂蘿碧殿空一笑/忽&KR1134;勾漏令將因暇日問恭同  巢睫集)¶
　　朱彛尊原按元有二崇真宫一在上都易之詩所¶
　　云珠宫灤水上是也一在大都今之天師菴¶
(補馬祖常崇真宫西梨花詩動春日梨花下相逢把臂行/香㾗憐粉白酒暈惜紅輕影  簾穿燕聲來樹度鶯共當)¶
(拚一醉莫待髩華生致石田集/補倪瓚張尊師祠□  瑞鶴詩)　(我識白雲君尚有赤松/)¶
(子仙署閟清嚴社公隨役使歩虚禮初日飛神謁鈞天時/有五白鶴飛飛遶香烟手栽千樹桃風吹刼灰燼避世星)¶
(壇西深山聞清磬倐來宻霧集忽逐冷風/還定裹遺瑶瑟空中鏘珮環  清閟閣集)¶
　　(臣/)等謹按崇真宫一名天師菴明一統志云在府¶
<pb:KR2k0036_WYG_043-15b>¶
　　南蓬萊坊畿輔志云在大興縣南今無考按坊菴¶
　　衚衕集天師菴在草厰眉掠衚衕與恵民藥局毗¶
　　連叙次今藥局遺址尚存則天師菴疑與相近¶
原昭囘坊靖㳟坊在北安門東共十四舖有圓恩寺福¶
祥寺裟衣寺(五城坊巷/衚衕集)¶
原福祥寺在靖㳟坊有勅建碑(明順天/府志)　(以上二條原/在北城今移)¶
(改/)¶
　　(臣/)等謹按福祥寺在今蓑衣衚衕前舊作裟衣寺¶
<pb:KR2k0036_WYG_043-16a>¶
　　中有明𢎞治十一年黎珏撰記正徳戊辰修侍講¶
　　沈燾撰碑萬厯癸丑重修大學士趙志皋撰碑裟¶
　　衣寺今廢冄按朱彛尊原書二寺𨽻北城今移改¶
　　圓恩寺詳北城條下¶
原小時雍坊五舖(五城坊巷/衚衕集)¶
(原崔子鍾好劇飲嘗至五鼓踏月長安街席地坐李文/正時以元相朝天偶過早遥望之曰非子鍾耶崔便趨)¶
(至□傍拱曰吾師得少住乎李曰佳便脫衣行觴火城/漸繁始分手别  藝苑巵言)¶
(原金幼孜晩出西長安門詩少白髪毿毿老從官籃□/自便□登鞍京華乆住交㳺  惟有西山耐乆看  金)¶
<pb:KR2k0036_WYG_043-16b>¶
(文靖集豋春雪曲/原王穉)　(春風吹雪下桑乾添得城中一夜/)¶
(寒鳷鵲樓髙消不盡長安/街上馬頭看  燕市集)¶
原雙塔寺即元慶夀寺在西長安街塔二一九級一七¶
級(春明夢/餘録)¶
原九級者額曰特贈光天普照佛曰圓明海雲佑聖國¶
師之塔碑題燕京編修所次二官王萬慶撰畧曰海雲¶
名印簡山西之寜逺人八歲禮中觀沼公受戒修童子¶
行年十一能開衆講義濟衆凶歲金宣宗聞之賜號通¶
<pb:KR2k0036_WYG_043-17a>¶
元廣慧大師寜逺城陷師與中觀皆執青吉斯皇帝遣¶
使語太師國王曰老長老小長老可好自是天下稱小¶
長老焉一夕夢神速其行乃來燕時中和老人章公住¶
燕之慶夀寺夢僧杖而入門踞獅子座是日師至師毎¶
言於大官人胡土克曰孔子聖人宜世封以祀又言顔¶
子孟子後及習周孔學者皆宜免差役勤服其業從之¶
詔試僧道不通經者還編户師所著語録曰雜毒海前¶
後得其法者十四人可菴朗公繼主慶夀寺焉七級者¶
<pb:KR2k0036_WYG_043-17b>¶
額曰佛日圓照大禪師可菴之靈塔今寺尚有海雲可¶
菴二像衣皆團龍魚袋海雲像其弟子劉秉忠作賛(帝/京)¶
(景物畧胡按青吉斯舊作成吉思今照䝉古源/流改正  土克義見前舊作忽都䕶今譯改)¶
(增大䝉古國燕京大慶壽寺西堂海雲大禪師碑記略/  師山西嵐谷寧逺人俗姓宋氏禮中觀沼公受戒脩)¶
(童子行崇慶改元受金朝衛紹王恩賜納具足戒時年/始十一後三年從中觀寓嵐州之廣恵寺已能陞座講)¶
(演經文時天下凶險人相食師竭力濟衆宣宗聞之賜/通元廣慧大師之號初寜逺城陷師與其師中觀皆被)¶
(執青吉斯皇帝遣使語太師國王曰老長老小長老可/好存濟無合欺辱由是天下皆以小長老稱之及師在)¶
(嵐州大師國王復將兵至城下中觀慮城陷不免謂師/曰吾老矣死亦為宜汝方妙齡求生路可也師泣曰死)¶
<pb:KR2k0036_WYG_043-18a>¶
(生有命今在難危之際豈忍棄師而獨求生况衲子家/□又何有死生之可惑而亂于心乎中觀聞之喜曰汝)¶
(心既定計汝縁當在北方吾亦與汝俱北矣中觀示寂/師為殯𦵏守其墳夢神人告曰今時已至當行矣乃來)¶
(燕時中和老人章公住燕之慶夀寺夢一僧擕杖徑入/方丈踞獅子座是日師來中和與問荅深有所契遂以)¶
(衣鉢付之癸巳丞相霞哩奉詔來燕謁師請訓法名受/戒師聞丞相以嚴為治乃勸之以幽燕殘民遭罹變故)¶
(正宜安輯丞相從之遂成善治至如呼都克大官人蝗/災之問師對以官政民心共感之致問出獵則對以救)¶
(人為急問刑賞對以仁恕為心及使臣來謁師亦勸以/慈悲安利衆生使臣雖不能悉從亦重其教焉初孔聖)¶
(之後襲封衍聖公元措自汴渡河復曲阜廟林以祀師/言于呼都克大官人曰孔子天生聖人襲封凡厯五十)¶
(一代有國者皆使之承襲祀事未之或闕大官人從其/請使復襲爵以繼祀事焉師復請顔子孟子後及習孔)¶
<pb:KR2k0036_WYG_043-18b>¶
(周之業者皆免差役使勤其教凡與當世王侯論治民/之道必以儒教為先歲在丙申朝廷差官選僧道丞相)¶
(霞哩問之曰今奉聖㫖試經不識字者令還俗師對曰/僧本不尚世學以悟為期豈宜與聘士同科丞相以是)¶
(言白于大官人奏聞由是考試無復退落尋有詔聴僧/道如故  按霞哩滿洲語斜眼也舊作厦哩今譯改)¶
　　　(臣/)等謹按慶壽寺海雲禪師本末朱彛尊原書引¶
　　　帝京景物略載王萬慶塔碑文多有脫落舛誤處¶
　　　即如碑云受金朝衛紹王恩賜納具足戒時年始¶
　　　十一後三年能陞座講經而帝京景物略則云年¶
　　　十一能開衆講義又通元廣慧大師慧字誤作恵¶
<pb:KR2k0036_WYG_043-19a>¶
　　又奉㫖試經一節只載試僧道不通經者還編户¶
　　一語而截去師言於霞哩霞哩言於大官人奏聞¶
　　考試無復退落等句則事實全失今原本現存寺¶
　　壁文多漫漶故節録以資考證云¶
原至元三年四月勅僧道祈福於中都寺觀詔以僧機¶
為總統居慶壽寺(元史世/祖紀)¶
(原耶律楚材為慶夀寺化萬僧疏欲隐迹林泉置死生/于度外隨身瓶鉢寄口腹于人間  隆三寳之風强遣)¶
(萬僧之化何湏異味惟求野菜黄虀不/用多般只要山田脫粟  湛然居士集)¶
<pb:KR2k0036_WYG_043-19b>¶
原至順二年三月繪皇太子真容奉安慶夀寺之東鹿¶
頂殿如累朝神御殿儀(元史文/宗紀)¶
補中統元年賜慶壽寺海雲師陸地五百頃(續文獻/通考)¶
補忠烈王三十二年王如元欲與前王俱東還王維紹¶
等讒搆两宫謀廢嫡以瑞興侯琠尚前王公主為嗣三¶
十三年元成宗崩前王與皇姪阿裕爾巴里巴特喇太¶
子及右丞相達爾罕等定䇿迎立懐寧王海山為帝奉¶
太子㫖捕王維紹等囚之遷王於慶壽寺(東國史畧義/按阿裕爾)¶
<pb:KR2k0036_WYG_043-20a>¶
(見前巴里梵語威也巴特喇好也/舊作愛育黎抜力八逹今譯改)¶
原北京慶壽寺碑金党懐英八分書最妙正統中惜為¶
中人所毁(格古要/論補)¶
(原党懐英工篆籕當時稱為第一者金史文藝傳/原懐英小篆李陽氷以来鮮有及    滏水集)¶
原慶壽寺舊有石刻金章宗飛渡橋飛虹橋六大字嘉¶
靖十七年燬(春明夢/餘録)¶
補慶壽精藍丈室之前松樾盈庭景色蕭爽嘗引流水¶
貫東西梁今水堙橋廢止存二石屏上刻飛渡橋飛虹¶
<pb:KR2k0036_WYG_043-20b>¶
橋六大字筆力遒婉勢極飛動有王禮部無競風格寺¶
中相傳亡金道陵筆也(秋澗/集)¶
原姚廣孝住北平慶夀寺事上藩邸(明成祖/實録)¶
(增道衍字斯道長洲人出家妙智菴太宗即位授資善/大夫太子少師復姚姓賜名廣孝輔太子南京命蓄髮)¶
(三終不肯賜两宫人亦不近永樂六/年朝北京居慶夀寺  江南通志)¶
原宣徳七年二月監察御史李得全劾僧録司右覺義¶
大旺於慶壽寺擅創樓閣上命錦衣衛執大旺等付都¶
察院鞫之(明宣宗/實録)¶
<pb:KR2k0036_WYG_043-21a>¶
原慶夀寺僧覺貴創毘盧閣髙出數十丈虞祥為禮科¶
給事中抗疏論其罪宣宗怒命毁閣下覺貴於獄(明英/宗寔)¶
(録/)¶
(補成化間太監王髙休沐居慶夀寺時有兵部尚書某/往謁之會都御史王越户部尚書陳鉞亦至髙良乆始)¶
(出揖諸公坐謂曰昔王振用事六卿多通私謁人以為/擅權今諸公見訪安知外人不議髙耶且諸公訪髙不)¶
(識以髙為何如人兵部曰公聖人也髙作色曰大而化/之之謂聖孔子尚曰則吾豈敢髙何人而敢謂聖人辨)¶
(之亹亹將百言衆惴不能出氣髙既/卒諸公相次以事敗  瑯琊漫抄)¶
原慶夀寺亦名大慈恩寺在禁墻西俗呼曰演象所初¶
<pb:KR2k0036_WYG_043-21b>¶
文皇欲為姚廣孝建第廣孝固辭竟居慶夀寺中後退¶
居天寜寺百官遂於慶夀習儀(燕都㳺/覽志)¶
(增慶夀寺西有雲團師與可菴大師二塔正當築城安/衝時相奏世祖有㫖命□裹入城内于以見聖徳涵融)¶
(者如是/析津志)¶
原正統十三年二月修大興隆寺寺初名慶壽在禁城¶
西金章宗時所創太監王振言其朽敝上命役軍民萬¶
人重修費至鉅萬既成壯麗甲於京都諸寺改賜今額¶
樹牌樓號第一叢林上躬臨幸焉十三年十月工完督¶
<pb:KR2k0036_WYG_043-22a>¶
工太監尚義工部右侍郎王永和内官黎賢主事蒯祥¶
各賞鈔有差(明英宗/寔録)¶
補興隆寺有八景𢎞正間都下諸公賦詩成卷馬東田¶
為之䟦尾今詢之寺僧罕有知者(人海/記)¶
(増大興隆寺碑李晏撰太春明夢餘録南疏請革之上/原姚少師廣孝故配享  廟學士廖道)¶
(亦以廣孝釋氏之徒不當配食乃撤廟主移祀于大興/隆寺  明世廟識餘録)¶
(原嘉靖九年右春坊右中允廖道南奏太廟功臣配享/永樂以來附以姚廣孝今大興隆寺有廣孝影堂像削)¶
(髪披緇不可上比聖祖開國功臣之例乞為釐正㫖下/禮部議于是大學士張璁桂蕚咸曰廣孝事文皇帝雖)¶
<pb:KR2k0036_WYG_043-22b>¶
(有帷幄之謀厥後加以穹秩錫以顯爵亦足以酬其勞/矣又列于功臣與享太廟削髪披緇榮沾爼豆揆之義)¶
(理寔非所宜列祖在天之靈必有所不安者廣孝配位/相應撤去但係先朝功臣載在祀典合無移祀于大興)¶
(隆寺祠内每歲春秋遣太常官致祭庻宗廟之禮秩然/有嚴報功之典兼盡無遺矣上是之告于皇祖太宗而)¶
(行遣祭文曰皇帝遣太常寺賜祭于榮國㳟靖公贈少/師姚廣孝曰當昔成祖文皇帝靖難之時爾克賛成祖)¶
(以平多難成祖不爾棄與諸功臣并行封贈配食廟庭/朕敕禮曺還爾位于兹寺中今特遣祭爾其歆承  明)¶
(嘉靖/祀典)¶
原十四年四月大興隆寺災御史諸演言佛者非聖人¶
之法惑世誣民皇上御極命京師内外毁寺宇汰尼僧¶
<pb:KR2k0036_WYG_043-23a>¶
將挽囘天下于三代之隆今大興隆寺之災可騐陛下¶
之排斥佛教深契天心矣又言寺基甚廣宜改為習儀¶
祝聖之處上不可部議請改僧録司於大隆善寺并遷¶
姚廣孝牌位散遣僧徒(明典/彚)¶
原嘉靖十五年五月諭改大興隆寺為講武堂(同/上)¶
原嘉靖初廢大慈恩寺從錦衣衛之請即其地改為射¶
所上以金鼓聲徹於大内擬改建元明宫别以大興隆¶
地為射所都督陸炳言大興隆地亦逼禁城惟安定門¶
<pb:KR2k0036_WYG_043-23b>¶
外有廢官㕔宜將宣武門外民兵教場移此而移射所¶
於民兵教場射所舊地改為演象所得㫖允行(湧幢/小品)¶
原今京城内西長安街射所亦名演象所故大慈恩寺¶
也嘉靖間毁于火後詔遂廢之為㸃視軍士及演馬教¶
射之地象以非時來偶一演之耳㑹試放榜次日新郎¶
君並集于其市官㕔内請見两大座主榜首獻茶于前¶
亦可作南宫一佳話竊謂慈恩寺名正與唐曲江名暗¶
合何不即以雁塔題名事屬之毎三年輙許南宫諸彦¶
<pb:KR2k0036_WYG_043-24a>¶
泚筆記名姓於中亦清朝盛事而僅充芻牧决拾之場¶
耶(野獲/編)¶
(原崇禎甲申三月十九日都城破工部尚書兼東閣大/學士呉橋范公景文先已絶粒不食至是見賊騎縱横)¶
(望闕哭于雙塔寺傍井/中死之  畿輔人物志)¶
　　朱彛尊原按昭忠録稱范公死于龍泉菴井中未¶
　　詳孰是¶
　　(臣/)等謹按明史景文殉節於雙塔寺井中昭忠録¶
　　誤¶
<pb:KR2k0036_WYG_043-24b>¶
國初諡曰文忠¶
(原程鉅夫大慶壽寺大藏經碑為聖人之書皆不得已/而有言者也西方之聖人虚空  本寂滅為宗而積其)¶
(書至五千四十八卷其得已哉盖迷待法而悟故不可/以無法法待言而立故不可以無言書者言之寄也于)¶
(是後世尊其書建大寳藏而藏之名曰大藏經碑學之/者沿經以求法悟法以成佛然則由言語文字以至虚)¶
(空寂滅經之功不既大矣乎國家崇信佛法建大佛寺/必置經藏叢天下之工書者泥黄金繕冩以示其嚴選)¶
(天下之善鎪者刋美木刻傳以致其廣京師諸寺日飯/僧端坐羣誦撞鐘吹螺晝夜不絶歳又一冄遣使乗驛)¶
(奉香幣偏天下亦如之斯盡恒河沙界並受其福於虖/至矣東南海浜之國髙句麗古稱詩書禮義之邦奉佛)¶
(尤謹皇元之有天下閒風來附世祖皇帝結之恩待之/禮亦最優異父子繼王並列貮館今王又以聰明忠孝)¶
<pb:KR2k0036_WYG_043-25a>¶
(為皇帝皇太后所親幸大徳乙巳乃施經一藏入大慶/夀寺歸美以報于上寺為裕皇祝釐之所于京城諸利)¶
(為最古皇慶元年夏六月謂某為文勒之石王名章好/賢樂善有徳有文逮事世祖以皇甥為世子入宿衛被)¶
(賞□成宗朝選尚公主大徳末年從今上平内難立武/宗有功為推忠揆義恊謀佐運功臣開府儀同三司太)¶
(子太師上柱國駙馬都尉瀋王征東行中書省右丞相/嗣髙麗國王今上即皇帝位䇿勲加太尉寺住寺西雲)¶
(師名子安法行髙卓累朝所器重賜號佛光慈照明極/净慧大禪師官榮祿大夫大司空領臨濟一宗事  雪)¶
(樓集孟頫慶夀僧舍即事詩/原趙)　(白兩映青松蕭颯灑朱/)¶
(閣稍覺暑氣銷㣲凉度疎箔客居秋寺古心跡俱寂寞/夕蟲鳴階砌孤螢□叢薄展轉懐故鄉時聞風鳴鐸)¶
(松雪齋集丞相園入慶夀寺詩/原吳莱從)　(我來燕山㳺俠場九/)¶
<pb:KR2k0036_WYG_043-25b>¶
(□飛沙白日黄大車髙馬紛騰&KR0750;賔客追逐如風狂丞/相花園雕玉房杏枅枌橑相低昂雪崖氷谷寒不僵土)¶
(脉瘴盈芒樹長美人素手行瓊觴清歌艷舞調絲黄鶯/金蝶粉醉有香燕丹遺俗今則常倚城孤塔屹寳坊天)¶
(仙夕降飄鳴璫青旂絳節狻猊床凌冬翠柏列两行下/引碧竇跨虹梁誰歟造者完顔王衰年上夀靣生光第)¶
(一齋僧無諫章九州四海遂不康寒烟蔓革吁可傷蕭/然極目捎平崗燕南趙北天茫茫快騎黄鵠歸故鄉)¶
(淵穎集清興隆寺詩/原楊一)　(三日興隆寺裏齊綵幢繚繞覆/)¶
(天街過門不敢長驅馬上有君王萬歲牌逢石淙藁盤/原韓邦靖飲興隆寺詩  萬里烟塵暮相  老衲衣)¶
(餐無肉食生計有柴扉病骨春仍健浮名静覺非紛紛/明日事潦倒夜深歸  韓汝慶集)¶
(原吳國倫雙塔寺詩激石塔參差御苑西凌空雙雁識/招提梵鈴風起聲相  仙掌雲分勢欲齊似引飛鳬朝)¶
<pb:KR2k0036_WYG_043-26a>¶
(帝闕豈煩鳴馬䕶禪棲長安落日馳車騎何處逢人路/不迷  甔甀洞稿)¶
(原王衡詩珠草掩閑庭乆徒行亦偶然為貪楊桞色忽/到杏花前  勒分弓影春衫傍酒船都縁無底興隨意)¶
(遶墻眠/緱山集)¶
　　(臣/)等謹按大慶夀寺創于金章宗時明正統中重¶
　　修易名曰大興隆寺又曰慈恩寺嘉靖初寺廢後¶
　　即其地為射所名曰講武堂又以為演象所今西¶
　　安門街北有雙塔慶夀寺殿廡數楹乃¶
本朝乾隆二十九年重修雙塔在寺西偏再考寺北稍¶
<pb:KR2k0036_WYG_043-26b>¶
　　東有關帝廟又東北半里許亦有名慶夀寺者中¶
　　有明崇禎間重修廟碑紀叙寺名原委與諸書相¶
　　同又云射所中有殿宇祀北極關帝西為庫藏歲¶
　　戊寅修廢補缺于庫中得石刻上鐫帝君聖號遂¶
　　捐貲遷奉乃建此寺是慶夀寺地本宏厰頽廢已¶
　　乆今前後兩寺皆非其舊特以雙塔尚存而地仍¶
　　遺址故兩寺雖後來重建猶均存慶夀之名耳金¶
　　章宗及党懐英書今俱無攷¶
<pb:KR2k0036_WYG_043-27a>¶
原朝爽樓在雙塔後吕氏園中樓也(燕都逰/覧志)¶
　　(臣/)等謹案吕氏園無考今雙塔寺後有名菜園¶
　　者或即其地歟¶
　¶
　¶
　¶
　¶
　¶
<pb:KR2k0036_WYG_043-27b>¶
　¶
　¶
　¶
　¶
　¶
　¶
　¶
欽定日下舊聞考卷四十三¶
