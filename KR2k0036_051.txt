# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:23.594845
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷五十一
<pb:KR2k0036_WYG_051-1a>¶
欽定四庫全書¶
欽定日下舊聞考卷五十一¶
　　城市(内城西城二/)¶
原河漕西三牌十三舖有廣平庫阜成厰揀果厰永清¶
左衛北新草塲普度堂白塔寺祝夀寺翊教寺(五城坊巷/衚衕集)¶
　　(臣/)等謹按廣平庫揀果厰久廢今其地猶有廣平¶
　　庫衚衕揀果厰衚衕之稱阜成厰永清左衛北新¶
　　草塲普度堂俱無考白塔寺翊教寺詳本條下祝¶
<pb:KR2k0036_WYG_051-1b>¶
　　夀寺考五城坊巷衚衕集即普慶寺在鳴玉坊朱¶
　　彞尊原書載入河漕西條下誤今移歸鳴玉坊條¶
原正西曰和義西之右曰肅清西之左曰平則¶
　　(臣/)等謹按元西城三門平則其西南門也明永樂¶
　　十九年改為二門西之北曰西直西之南曰平則¶
　　正統間又改平則為阜成¶
本朝因之今俗猶稱平則門和義肅清二門今俱無是稱矣¶
補至元二十九年始用御史中丞崔彧言以明年正月¶
<pb:KR2k0036_WYG_051-2a>¶
營社稷於和義門内少南以春秋仲月上戊致祀牲牢¶
器幣三獻之禮八成之樂亞於郊廟之隆矣(丹墀/獨對)¶
原至元二十九年七月建社稷壇和義門内壇髙五丈¶
方廣如之社東稷西相去約五丈社稷土用青赤白黒¶
四色依方位築之中間覆以黄土稷壇一如社壇之制¶
惟土不用五色壇皆北向社主用白石剡其上如鐘埋¶
其半於土中稷不用主樹以松於社稷二壇之南各一¶
株(元史祭/祀志)¶
<pb:KR2k0036_WYG_051-2b>¶
(原雅克特穆爾凱旋入自肅清門都人羅拜馬首/史本傳)　(元/)¶
(原至正二十四年七月白索珠引兵入平則門二十五則/年八月朔珠占摩該軍至城外命軍士縁城而上碎平)¶
(門健元史順帝紀按珠占蒙古語厚也舊作竹貞摩該蒙古改/語蛇也舊作貊髙今俱譯改  以上五條原在宫室門今移)¶
(增王章字漢臣常州武進人崇禎元年進士厯官御史/廵視京營賊䧟真定京師大震章守阜城門賊傅城下)¶
(章手發二礟賊稍却頃之各城門礟聲絶賊突至章叱/曰吾廵軍御史也誰敢犯賊刺章□堕章罵曰逆賊勤)¶
(王兵且至爾㓕不旋踵矣賊怒/横槊刺殺章而去  明史列傳)¶
　　(臣/)等謹按明史王章守阜城門昭忠錄同甲申傳¶
　　信錄作東直門¶
<pb:KR2k0036_WYG_051-3a>¶
原月張園在阜成門内傍城垣下入門兩垂栁拂地黛¶
柏蒼槐深環石砌堂後枕一池甚脩廣倒影入屋楹周¶
遭菜畦今屬冉都尉矣(燕都遊/覧志)¶
原宣家園在阜成門内舊為宣城伯衛公别業傍多宅¶
宇外有菜圃百塍後屬之焦鴻臚稱焦園又屬之毛户¶
部稱毛園舊有射堂為習武地今廢矣牡丹數種向為¶
京師第一先軰言初剏時多竒石石皆有名曰隅虎曰¶
佇鵠曰驚羽曰奮距今不知所之矣(同/上)¶
<pb:KR2k0036_WYG_051-3b>¶
　　(臣/)等謹按月張宣家二園俱無考¶
原帝王廟在西四牌樓大街之西南向嘉靖間建祀三¶
皇五帝三王漢髙祖光武唐太宗宋太祖元世祖其中¶
而兩廡祀歴代名臣(燕都遊/覽志)¶
原嘉靖十年三月歴代帝王廟成先是中允廖道南請¶
撤靈濟宫神改設帝王廟禮部以所在窄隘宜擇地别¶
建於是工部相度阜成門内保安寺故址舊為官地改¶
置神武後衛地勢整潔且通西壇可鼎新之詔可遣工¶
<pb:KR2k0036_WYG_051-4a>¶
部侍郎錢如京督工工完上親詣廟祭(明典/彚)¶
原帝王廟殿名景徳崇聖之殿東西兩廡南砌二燎爐¶
殿後為祭器庫前為景徳門門外東為神庫神厨宰牲¶
亭鐘樓又前為廟街門東西二坊曰景徳立下馬牌(春/明)¶
(夢餘/錄)¶
原太祖洪武六年建帝王廟於金陵七年始設塑像未¶
幾遇火又建於鷄鳴山之陽及文皇都燕未遑設帝王¶
廟僅於郊壇附祭至嘉靖十年始為位於文華殿而祭¶
<pb:KR2k0036_WYG_051-4b>¶
之其年中允廖道南請撤靈濟宫二徐真君改設歴代¶
帝王神位及歴代名臣上下其議於禮部時李任邱時¶
為春卿謂徐知證知諤得罪名教固宜撤去但所在窄¶
隘不足改設寢廟宜别擇善地上以為然令工部相地¶
以阜成門内保安寺故址整潔且通西壇可於此置廟¶
上從其言次年夏竣役上親臨祭今帝王廟是也是年¶
修撰姚淶即議黜元世祖祀李任邱亦執奏以為不可¶
而止至二十四年竟斥去識者非之則費文通迎合也¶
<pb:KR2k0036_WYG_051-5a>¶
廖中允疏以大慈恩寺與靈濟並稱欲廢慈恩改辟雍¶
行飬老之禮禮臣以既有國學為至尊臨幸之地似不¶
必更葺别所惟寺内歡喜佛相應毁棄上是之像既毁¶
不數年而此寺鏟為鞠場邵陶兩方士以提督靈濟等¶
宫領天下道教入銜矣任邱先已測上意故存此宫智¶
哉(野獲/編)¶
増世宗肅皇帝之九年命建歴代帝王廟如留都越嵗¶
廟成上親詣致祭厥後嵗春秋遣大臣祭廟在阜成門¶
<pb:KR2k0036_WYG_051-5b>¶
内大市街之西故保安寺址也廟設主不像廟五室中¶
三皇伏羲神農黄帝座左帝少昊帝顓頊帝嚳帝堯帝¶
舜座右禹王湯王武王座又東漢髙祖光武又西唐太¶
宗宋太祖凡十有五帝廡從祀臣四壇東一壇九臣風¶
后力牧臯陶䕫龍伯夷伯益伊尹傅説二壇十臣周公¶
旦召公奭太公望召虎方叔張良蕭何曹參陳平周勃¶
西一壇八臣鄧禹馮異諸葛亮房元齡杜如晦李靖李¶
晟郭子儀二壇五臣曹彬潘美韓世忠岳飛張浚凡三¶
<pb:KR2k0036_WYG_051-6a>¶
十有二臣廟初元世祖猶列十年九月翰林修撰姚淶¶
請撤元世祖祀部議不從二十四年二月禮科給事中¶
陳棐復請撤元世祖及其臣穆呼哩等五人神主得㫖¶
如請而南京亦撤其像祀矣其帝王陵寢詔地方官春¶
秋祀如舊制(帝京景/物畧)¶
(補蕭端䝉京師新建帝王廟碑適皇帝御㝢二紀于兹/明禮飭樂以化天下損益舊章  于中道既正二郊造)¶
(九廟作明堂舉大禘立社稷敦先師懐柔百神咸秩其/祀屬以古先帝王之廟逺在南京其于崇享之意闕而)¶
(未備乃詔于京師立廟嵗時報祀如常儀竊惟三恪之/禮肇于先王八君之祀列之祭法所以欽崇先烈永其)¶
<pb:KR2k0036_WYG_051-6b>¶
(祀事者至矣自秦而下廢而不講者千年隋始制為常/祀各廟所都唐天寳間乃以羣臣議置三皇五帝廟各)¶
(一于京帥髙皇帝定鼎金陵縁先王之意采隋唐之制/立廟鷂鳴山陽以三皇五帝三王漢唐宋及勝國創業)¶
(諸主祀焉其歴代名臣自風后力牧而下凡三十七人/各以其序配食于廟庭有司嵗祀有隆無替車駕北徙)¶
(坎壇祠廟更造並置悉如南都之故獨帝王之廟未有/所立頃嵗乃命司空度基詹尹諏日經之營之以成兹)¶
(室蒐百年之遺典成一朝之偉觀臣竊以為兹舉也四/善具焉崇徳報功不闕不濫宏教也備物盡文以褒先)¶
(世廣仁也同堂而食選勞而享荗制也搜墜補廢弼成/鉅憲至明也有是四者不有所述其奚以示來世乃再)¶
(拜為之辭曰明明天子冠徳履仁粹道沕潏元化流淳/創物垂範登三遇五制法興王進退今古惟其有之是)¶
(以似之奕奕寢廟聿崇祀之有庭其殖有室其翼神其/戾止以享以懌介我景福佑我其延子子孫孫勿替歴)¶
<pb:KR2k0036_WYG_051-7a>¶
(年集同/野)¶
　　(臣/)等謹按帝王廟在阜成門大街北明嘉靖間建¶
本朝順治二年及康熈六十一年叠奉¶
欽定増祀雍正二年¶
世宗憲皇帝親詣行禮七年重修有¶
御製碑文乾隆二十九年又修易盖正殿黄瓦¶
皇上親詣行禮有¶
御製詩文俱勒碑殿庭殿内扁曰報功觀徳聨曰治統¶
<pb:KR2k0036_WYG_051-7b>¶
　　溯欽承法戒兼資洵哉古可為監政經崇秩祀實¶
　　枚式煥穆矣神其孔安皆¶
皇上御書¶
增順治二年定每嵗春秋仲月諏日遣官祭帝王廟増¶
遼太祖金太祖金世宗元太祖明太祖五帝増遼代功¶
臣呼嚕金代功臣宗翰宗望明代功臣徐達劉基等從¶
祀(語大清會典作按呼嚕滿洲/  手背也舊  斛羅今改)¶
(增順治二年定致祭歴代帝王廟正殿每代設籩豆一/案五帝龕統改三案共十六案其禮神制帛仍每位一)¶
<pb:KR2k0036_WYG_051-8a>¶
(端每案設帛篚一兩廡四位共一業末案三位一案素/帛每位一端兩廡各增帛篚二香案香鑪二其上香儀)¶
(皇帝親祭一上香若遣官致祭三皇位前三上香雍正/二年)¶
(世宗憲皇帝親祭改從/三上香儀  禮部則例)¶
増康熙六十一年十月¶
諭歴代帝王每朝崇祀不過一二主或廟享其子而不¶
及其父或配食其臣而不及其君應將凡曽在位除無¶
道被弑亡國之主外盡宜入廟崇祀(㑹大清/  典)¶
増康熙六十一年十月¶
<pb:KR2k0036_WYG_051-8b>¶
諭明愍帝無甚過失國亡由伊祖所致愍帝不可與亡¶
國者例論而萬歴泰昌天啓三君不應入祀其歴代配¶
饗功臣有治安之世輔佐有功者應量加增補(同/上)¶
増康熙六十一年十二月¶
世宗憲皇帝祇遵¶
聖祖仁皇帝諭㫖增祀帝王各立神牌每代合原祀為¶
一龕増祀功臣亦各立牌位合原祀入兩廡依次安設¶
正殿原祀太昊伏羲氏炎帝神農氏黄帝軒轅氏為一¶
<pb:KR2k0036_WYG_051-9a>¶
龕帝少昊金天氏帝顓頊髙陽氏帝嚳髙辛氏帝堯陶¶
唐氏帝舜有虞氏為一龕夏王禹商王湯周武王漢髙¶
祖漢光武為一龕唐太宗遼太祖金太祖金世宗為一¶
龕宗太祖元太祖元世祖明太祖為一龕増祀夏王啟¶
仲康少康杼槐芒泄不降扄厪孔甲臯發商王太甲沃¶
丁太庚小甲雍已太戊仲丁外壬河亶甲祖乙祖辛沃¶
甲祖丁南庚陽甲盤庚小辛小乙武丁祖庚祖甲廩辛¶
庚丁太丁帝乙合原祀夏共十有四王商共二十六王¶
<pb:KR2k0036_WYG_051-9b>¶
為一龕增祀周成王康王昭王穆王共王懿王孝王夷¶
王宣王平王桓王莊王僖王惠王襄王頃王匡王定王¶
簡王靈王景王悼王敬王元王貞定王考王威烈王安¶
王烈王顯王慎靚王合原祀三十二王為一龕増祀漢¶
惠帝文帝景帝武帝昭帝宣帝元帝成帝哀帝明帝章¶
帝和帝殤帝安帝順帝冲帝桓帝靈帝昭烈帝唐髙祖¶
髙宗睿宗元宗肅宗代宗徳宗順宗穆宗文宗武宗宣¶
宗懿宗僖宗合原祀漢共二十一帝唐共十有五帝為¶
<pb:KR2k0036_WYG_051-10a>¶
一龕増祀遼太宗景宗聖宗興宗道宗宋太宗真宗仁¶
宗英宗神宗哲宗髙宗孝宗光宗寜宗理宗度宗端宗¶
金太宗章宗宣宗合原祀遼共六帝宋共十有四帝金¶
共五帝為一龕増祀元太宗定宗憲宗成宗武宗仁宗¶
泰定帝文宗寜宗明太宗仁宗宣宗英宗景帝憲宗孝¶
宗武宗世宗穆宗愍帝合原祀元共十有一帝明共十¶
有二帝為一龕共増祀一百四十三君原祀五龕増二¶
龕共七龕東廡原祀功臣風后傅説召公奭召穆公虎¶
<pb:KR2k0036_WYG_051-10b>¶
張良曹參周勃房元齡李靖許逺李晟韓世忠十有二¶
人増祀倉頡畢公髙仲山甫魏相耿弇宋璟裴度李沆¶
王曽富弼文彦愽李綱文天祥愽果宻常遇春楊士竒¶
于謙劉大夏十有八人並自西廡原祀移入之䕫伯夷¶
伊尹鄧禹諸葛亮郭子儀曹彬宗翰穆呼哩徐逹十人¶
共四十人西廡原祀力牧周公旦太公望方叔蕭何陳¶
平杜如晦張巡岳飛九人増祀仲虺吕侯尹吉甫劉章¶
丙吉馬援趙雲狄仁傑姚崇李泌陸贄斡魯吕䝉正宼¶
<pb:KR2k0036_WYG_051-11a>¶
準范仲淹韓琦司馬光趙鼎托克托李文忠楊榮李賢¶
二十二人並自東廡原祀移入之臯陶龍伯益馮異耶¶
律赫嚕宗望巴延劉基八人共三十有九人東西共増¶
祀四十人合原祀以次分列共七十有九人(同上按博/果密䝉古)¶
(語包裹也舊作不忽木赫嚕譯/義見前舊作曷魯今俱譯改)¶
増乾隆元年¶
諭㫖明建文為太祖之嫡孫纘承大統在位四年固儼¶
然天下共主矣不繫之以謚而稱曰建文皇帝此俗稱¶
<pb:KR2k0036_WYG_051-11b>¶
非史體也今明史既成著大學士九卿㑹議確擬具奏¶
隨遵¶
㫖議准追謚明建文帝為恭閔惠皇帝製造神牌祀於¶
太祖神牌之次(禮部/則例)¶
増歴代帝王廟在阜成門内南向廟門三楹左右門各¶
一前石梁三景徳門五楹崇基石欄前後三出陛中十¶
有一級左右各九級左右門各一正中景徳崇聖殿九¶
楹重簷崇基石欄南三出陛中十有三級左右各十有¶
<pb:KR2k0036_WYG_051-12a>¶
一級東西一出陛各十有二級兩廡各七楹一出陛均¶
八級廡前燎爐各一殿南¶
御碑亭一殿後祭器庫五楹均南向景徳門外其東神¶
庫神厨各三楹宰牲亭三楹均西向井亭一其西為承¶
祭官致齋所廟門内東南鐘樓一圍垣周百八十六丈¶
三尺八寸廟門外東西下馬牌各一景徳街牌坊各一¶
正殿覆黄色琉璃兩廡青色琉璃(同/上)¶
(増乾隆四年議准帝王廟行飲禍受胙禮停其别設拜/褥二十九年奏准代祭帝王廟停其開寫尚書都統職)¶
<pb:KR2k0036_WYG_051-12b>¶
(名将親王郡王等職名具奏請/㫖著為令  同上)¶
増¶
世宗御製歴代帝王廟碑文　歴代帝王崇祀之制肇¶
於唐天寳七載始置廟京城止及三代以前而已明洪¶
武六年始於金陵立廟嘉靖十年乃建于京師阜成門¶
内當明初定制時議禮之臣不能通知大體崇祀祇創¶
業之君從祀惟開國之臣自兹以後闕焉我¶
皇考聖祖仁皇帝秉大公之道折衷百代深惟祀典之¶
<pb:KR2k0036_WYG_051-13a>¶
宜修康熈六十一年¶
特頒諭㫖命廷臣詳悉從容確議具奏逮朕紹緒之初¶
廷議始上舊崇祀帝王二十一位今増一百四十三位¶
舊從祀功臣三十九人今增四十人朕遵奉¶
先志重書牌位諏吉入廟行祭告之禮仰惟¶
聖祖皇帝用意之厚立論之正夐乎不可及也夫三代¶
以上若夏啟之能敬承殷之太甲太戊武丁周之成王¶
康王宣王頌美詩書光耀史牒三代以下英君哲后或¶
<pb:KR2k0036_WYG_051-13b>¶
繼世而生則徳教累洽或間世而出則謨烈重光胥能¶
致海宇之乂安躋斯民於康阜嘉言傳于信史善政式¶
為良規至凡䝉業守成之主即或運㑹各殊屯亨不一¶
茍無聞於失徳咸¶
帝命所寵綏爰及歴代名臣亦皆川嶽鍾靈為時輔佐¶
功在社稷徳恊股肱比諸從龍之彦何多讓焉而尚論¶
未詳明禋久曠其為缺畧也大矣夫欽崇徃哲景企前¶
徽明徳可懐&KR0245;墻興慕睠流風之所被泃歴世而勿諼¶
<pb:KR2k0036_WYG_051-14a>¶
若乃擴追逺之鴻規破拘墟之臆見自非忠厚立心寛¶
仁為量卓識超于千古盛徳冠於百王未有能論及此¶
者典禮修明有待今日然則¶
聖祖皇帝之重加釐定公當周詳誠千萬世莫及之仁¶
心而千萬世不易之定論也廟貎既新叙述本末鎸于¶
青珉用昭示久逺焉¶
増¶
御製重修歴代帝王廟碑文　歴代帝王之祀其準古¶
<pb:KR2k0036_WYG_051-14b>¶
遷廟觀徳遺意而推而放之者歟書曰七世之廟可以¶
觀徳疏家以為世祧者迭遷徳盛者弗毁葢就一朝為¶
言而周禮鄭氏四𩔖注稱三皇五帝九皇六十四氏咸¶
祀之繁露引為自近溯逺之明證斯正合食所權輿然¶
漢魏以來有司具儀率求之肇迹建都而不聞立廟洎¶
唐迄明廟立而代以專祀開創為常其制又缺馬未備¶
我¶
皇祖聖祖仁皇帝康熈六十一年¶
<pb:KR2k0036_WYG_051-15a>¶
勅諭禮官增祀茍非失徳失器即䝉業守成者皆得與¶
饗我¶
皇考世宗憲皇帝丕纘¶
先型詳定位次¶
臨御伊始¶
親詣視成著於¶
奎文者綦悉間考舊史所紀剏守難易之辨尠有折衷¶
定論以是對掦曩昔所為法施于民者不克兼既其實¶
<pb:KR2k0036_WYG_051-15b>¶
獨斤斤于殿于門于坊具顔之曰景徳景徳焉爾徳故¶
若是其偏而不舉耶寅惟¶
祖¶
宗懋敬厥徳咸秩孔修觀法之所存即知戒之所寓義¶
至深逺大雅不云乎天難忱斯不易惟王召公奭迪王¶
祈天永命一則曰監于有夏再則曰監于有殷寖假入¶
廟而徴統系由百世之後等百世之王一自昭代㮣之¶
皆名之為勝國有不深厪夫屋與墟之儆而怵惕動容¶
<pb:KR2k0036_WYG_051-16a>¶
者哉顧于其間歴選列辟若稽古之化浹烝人治光徃¶
牒者罔不穆穆棣棣式在几筵崇異代同堂之報故於¶
世數之遷而得其示戒于無形抑于世數之屢遷而不¶
遷而得其垂法于有永稔乎此者觀徳之意愈以睪然¶
而興矣廟自雍正癸丑繕葺距今且三十載爰以乾隆¶
壬午出内帑金庀而飭之故事瓴甋甃以純緑兹特易¶
葢正殿黄瓦用昭舄奕工告訖功適届甲申季春吉祀¶
祇承¶
<pb:KR2k0036_WYG_051-16b>¶
家法躬薦新宫已為長律述事揭言其大指㑹所司請¶
製文並鍥諸碑復詳闡之如此¶
増乾隆三年¶
御製戊午季秋祭歴代帝王廟禮成紀述八韻　明禋¶
稽古制殷禮值秋時肅肅旂常列蹌蹌鵷鷺隨爽風開¶
寳扇旭日耀靈祠兩序陳鐘鼓千秋煥鼎彞&KR0245;牆増愾¶
慕典籍信昭垂對越嚴将祀欽承儼若思志曽希舜禹¶
心愧作君師代謝固天運孫曽鑑在兹¶
<pb:KR2k0036_WYG_051-17a>¶
增乾隆二十九年¶
御製重修¶
歴代帝王廟告成既奉¶
神御復位爰以春祭恭臨式瞻實枚用申誠肅詩¶
三皇¶
五帝道功崇¶
歴代君王懋建中雖是乘除撫人世莫非兢業代¶
天工由來觀徳視遷廟用以陳年新閟宫更憶戴黄教¶
<pb:KR2k0036_WYG_051-17b>¶
易瓦(舊制葺/以新)　(廟瓦皆甃用純緑兹/  正殿易盖黄瓦)載聞刻羽發調桐¶
考經¶
聖祖加之位(康熙六十一年列辟皇祖考定典歴代/帝王廟位守成    並増入祀)敬法¶
世宗祀以躬(春季皇考於雍正二年/        親詣行禮)樂亮禮章溯古制¶
牲蠲幣量冀¶
神通落成涖止攄誠恪蕆祀虛徐仰顯融周監在殷殷¶
監夏難諶益切惕予衷¶
原𢎞慈廣濟寺東望西安門西接平則門帝王廟南鄰¶
<pb:KR2k0036_WYG_051-18a>¶
乾石橋萬松老人塔北近大街寺基二十畆(𢎞慈廣/濟寺志)¶
　　(臣/)等謹按𢎞慈廣濟寺在歴代帝王廟東寺基二¶
　　十畆今無復舊規矣¶
(原萬安𢎞慈廣濟寺碑景都城内西大市街北有古刹/廢址相傳為西劉村寺  泰間人有得佛像及石龜石)¶
(柱於土中山西僧普慧與其徒圓洪輩圖興復之尚衣/監太監廖屏以門賜額曰𢎞慈廣濟時天順丙戌嵗也)¶
(濟𢎞慈廣/  寺志)¶
原萬歴癸未彭城伯張守忠惠安伯張元善重修(同/上)¶
　　(臣/)等謹按𢎞慈廣濟寺舊為西劉村寺金時劉望¶
<pb:KR2k0036_WYG_051-18b>¶
　　雲建明天順初僧普慧因其址重葺之賜額曰𢎞¶
　　慈廣濟寺¶
本朝康熈三十八年奉¶
勅重建¶
御製碑文勒石并¶
臨米芾觀音讚及滲金釋迦觀音普賢像¶
頒賜寺中正殿扁曰妙明圓通戒壇扁曰持梵律皆¶
聖祖仁皇帝御書乾隆十二年¶
<pb:KR2k0036_WYG_051-19a>¶
皇上臨幸兹寺¶
御製詩一首勒石殿西并¶
御書種諸善根扁㳟懸殿内¶
増¶
聖祖御製𢎞慈廣濟寺碑　葢聞堂開鹿苑誇祇樹之¶
香林境闢鷲峰傳寳華之勝地若其清風盈丈室亦豈¶
在於離羣皎月映禪心初何嫌於近市正以琳宫伊邇¶
瞻龍象者知尊精舍非遥聴鼓鐘者易肅兹𢎞慈廣濟¶
<pb:KR2k0036_WYG_051-19b>¶
寺夙稱名刹舊住髙僧梵宇莊嚴峙鳯城之兑位唄音¶
宣朗接紫陌之西隅古木垂䕃于階除皓鶴聞經于戺¶
户境幽塵隔如在山林心逺地偏焉知闤闠蓮花幢内¶
常明日月之燈栢子香中深入栴檀之海六時禪誦鐸¶
鈴饗徹丹霄四海緇流鉢錫雲依法界蔵經閣敞珠聨¶
貝葉之文説戒壇髙石㸃雨花之偈是以駐蹕常臨於¶
浄地揮毫特賁于禪扉睠此幽恬賞其清曠僧湛祐心¶
通釋典志勵䖍修葺陳構而維新率羣衲以遵禮住持¶
<pb:KR2k0036_WYG_051-20a>¶
僧然叢克襄厥事庭宇秩然盖其教以利益羣生為本¶
其事以修持戒律為歸朕嘉其同善之心挹彼廣慈之¶
義俯俞敦請爰錫斯文振寶筏之宗風𢎞金繩之覺路¶
用垂貞石以示來兹¶
増乾隆十二年¶
御製廣濟寺鐡樹歌　石橋之北鳯城西荘嚴淨域開¶
招提我來白晝考嵗月苔階偶撫昔人碑石龜石柱出¶
廢址如幻具足非然疑寳構珠纓懸日月相好特表天¶
<pb:KR2k0036_WYG_051-20b>¶
人師戒壇左峙授摩羯擘窠¶
神蹟輝雲楣(戒壇内持戒律匾/    聖祖御筆也)曲廊右轉築精舍雖城¶
市也而幽竒庭前倔　矗老幹摩挲不辨桐與榿輪囷¶
盤鬰戛霄漢層層旌節排神芝白足僧人稱鐡樹木疏¶
希見誰能知大椿散木此其𩔖名以不壊理亦宜佷山¶
千嵗挺不朽彼小隠耳奚堪題飽參佛定得如是熟閲¶
世道何紛兮天風為我吹萬慮童童盖下聊依遲¶
(增張守忠張元善重修廣濟寺碑記畧歴𢎞慈廣濟寺/肇自天順丙戌落成於成化甲辰迄今  百年殿宇傾)¶
<pb:KR2k0036_WYG_051-21a>¶
(頹因與同志者於萬歴甲申孟夏鳩工修葺易朽成堅/稍稱完整云  𢎞慈廣濟寺志)¶
(增髙珩重修金佛像碑記畧白𢎞慈廣濟寺帝城古刹/也兵燹以來丹青漶漫紺宇  毫風雨剥落工部尚書)¶
(廵撫畿輔捷軒王公太夫人劉氏捐貲鼎新之下至法/筵供器一切燦然康熙九年嵗次庚戍夷則月望日立)¶
(石嚴同上栴檀佛記畧/增  我斯)　(康熙中王國弼與其弟國臣/)¶
(得栴檀香髙數尺寳而蔵之江南劉拱北良工也為刻/佛像三年像始竣以辛酉之冬迎入廣濟寺供飬是年)¶
(十月三十日白悦懸像左臂焉/聖祖臨幸解)　(𢎞慈廣濟寺新志/)¶
　¶
　¶
<pb:KR2k0036_WYG_051-21b>¶
　¶
　¶
　¶
　¶
　¶
　¶
　¶
欽定日下舊聞考卷五十一¶
