# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:24.745663
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷一百
<pb:KR2k0036_WYG_100-1a>¶
欽定四庫全書¶
欽定日下舊聞考卷一百¶
　　郊坰(西十/)¶
增安河橋西北有正紅旗䕶軍營房(旗/冊)¶
　　(臣/)等謹按正紅旗營房制度詳見官署門¶
增安河橋有三官廟三聖庵(五城寺/院冊)¶
　　(臣/)等謹按三官廟碑一¶
本朝乾隆二十九年住持僧承靜立其畧云左遶長河¶
<pb:KR2k0036_WYG_100-1b>¶
　　右列金山乾隆丁卯鳩工于今甲申凡十有七年¶
　　而告成焉三聖庵乾隆元年造¶
增安河橋南有豐益倉(五城/冊)¶
　　(臣/)等謹按豐益倉制度詳見官署門¶
增達官村有泰山聖母廟觀音庵(五城寺/院冊)¶
　　(臣/)等謹按達官村泰山聖母廟鐵爐二皆明天啟¶
　　四年造觀音庵俗稱將軍廟以殿内觀音大士像¶
　　左右有石像二刻為將軍侍立之形也石像未詳¶
<pb:KR2k0036_WYG_100-2a>¶
　　所始殿前碑一無撰人姓名¶
本朝乾隆五年立¶
增達官村西南里許為大有莊莊前為¶
御道道北有觀音庵闗帝廟(五城寺/院冊)¶
　　(臣/)等謹按大有莊觀音庵鐵罏一明嘉靖四十年¶
　　造鐵磬一萬厯十九年造闗帝廟鐵鐘一成化二¶
　　年造¶
原甕山距南麓數百武為耶律楚材墓西湖正當其前¶
<pb:KR2k0036_WYG_100-2b>¶
袁廷玉詩玉泉東畔甕山陽水抱孤村地脈長盖咏此¶
也今墓前石像猶存(長安/客話)¶
　　(臣/)等謹按甕山自¶
本朝乾隆十六年始¶
命名萬夀山在¶
清漪園内詳見¶
苑囿門耶律楚材墓乾隆十五年奉¶
命特加培䕶覆以屋三楹並¶
<pb:KR2k0036_WYG_100-3a>¶
命於墓前建立祠宇伏讀¶
御製詩并序褒賢勸忠用光幽壤今恭載卷内¶
原甕山下數十武元耶律楚材墓墓前祠廢石像尚存¶
表碣羊虎零落一翁仲立未仆天啟七年夏夜有螢千¶
百集翁仲首土人望見夜譁曰石人眼光也質明共踣¶
而碎之(帝京景/物畧)¶
原耶律丞相墓在甕山下前有石像鬚分三繚其長過¶
膝(匏翁家/藏集)¶
<pb:KR2k0036_WYG_100-3b>¶
原耶律楚材大有造于中國功徳塞天地元世祖眷之¶
亦異他將相其夀域想必屬當時恩賜者近日一友人¶
治别業於京城外西山忽發一塜開櫬得大頭顱加常¶
人幾倍不知為何人𦵏地予聞之諫止之曰此無論何¶
代殆必異人盍早納其匶閉之未幾掘得碣石則楚材¶
墓也雖稍為葺治壙中他物散去多矣耶律生前舉動¶
已是慈氏後身又安問遺骸之完缺但功濟一世而七¶
尺之不保報應之説似不足信友人本吳籍髫年登北¶
<pb:KR2k0036_WYG_100-4a>¶
畿賢書慧而有心計頓成富家後甫強仕即世竟無後¶
(野獲/編)¶
補甕山下東南數十步舊有耶律丞相祠崇禎中尚存¶
公及夫人二石像端坐陌頭少前二翁仲其一首毁相¶
傳居人夜見有光疑有怪而鑿也後一髙阜則公墓迨¶
今三十年㫁隴已平問之土人鮮有知公墓者墓西半¶
里圎靜寺僧猶能言其處(青箱/堂集)¶
(原楊文秀金李以善墨聞其法不用松炬而用鐙煤子/彬得其遺法以授耶律楚材楚材授子鑄使造一萬丸)¶
<pb:KR2k0036_WYG_100-4b>¶
(銘曰玉泉萬/笏  墨史)¶
増乾隆十五年¶
御製題耶律楚材墓(有/序)　墓在甕山好山園之東昔年營¶
園時以其逼近園門故培土為山其上以藏之聞其為¶
楚材之墓久矣使閲時而湮滅無傳豈所以褒賢勸忠¶
之道哉因命所司仍其封域之制并為之建祠三間使¶
有奠饋申酌之地並命汪由敦為碑記而題之詩如左¶
曜質潜靈總幻觀所嘉忠赤一心殫無和幸免稱㝠漠¶
<pb:KR2k0036_WYG_100-5a>¶
有墓還同封比干窀穸即仍非改卜堂基未没為重完¶
摛文表徳輝貞石臣則千秋定不刋¶
　　(臣/)等謹按今耶律楚材墓所有尚書(臣/)汪由敦記¶
　　文未經刋刻故不具録¶
(原王嘉謨耶律丞相墓作雪丞相遺邱湖水隂荒村野草/自蕭森亭前瀑布摇空穴  後寒禽啅大林惨憺尚思)¶
(戎馬日艱難深仗哲人心雲龍鵝鸛/真餘事獨弔空山淚滿襟  薊邱集)¶
　　朱彛尊原按耶律文正王題和林新居壁詩有舊¶
　　隠西山五畆宫之句其子所製墨亦以玉泉為名¶
<pb:KR2k0036_WYG_100-5b>¶
　　今甕山遺墓或即其所居井椁未可定也¶
原甕山北五里為青龍橋元時白浮堰之上㳺也其西¶
通金山口其北斜界百望山(長安/客話)¶
　　(臣/)等謹按青龍橋閘之制今仍其舊橋東半里許¶
　　設城闗恭勒¶
御書石額東面曰山館環闉西面曰湖橋列市¶
御書青龍橋曉行詩恭載卷内金山口百望山皆詳見¶
　　於後¶
<pb:KR2k0036_WYG_100-6a>¶
　　又按香山碧雲玉泉諸水東流至萬夀山之西已¶
　　分為二其正流則東滙於昆明湖南入長河由髙¶
　　梁橋東南分流入徳勝門西水闗環繞¶
大内出玉河橋達東水闗南合大通河此昆明河迤南¶
　　之水道也其旁流之北歸青龍橋者則經¶
圎明園後合¶
御園諸水東北注清河以入白河此青龍橋迤北之水¶
　　道也于因勢利導之宜悉恊矣¶
<pb:KR2k0036_WYG_100-6b>¶
原七里泊在碾莊源自昌平州東南流至宛平縣合髙¶
梁河青龍橋跨其上(明一/統志)¶
　　(臣/)等謹按七里泊碾莊係舊地名今土人惟通稱¶
　　曰青龍橋耳至青龍橋在萬夀山後西北隅水勢¶
　　經東北流不由東南明統志云與髙梁河合乃不¶
　　諳地形之説詳見前條¶
原青龍閘在都城西北三十里(水部/備考)¶
增乾隆七年¶
<pb:KR2k0036_WYG_100-7a>¶
御製青龍橋曉行詩　屏山積翠水澄潭颯㳫衣襟爽氣¶
含夾岸垂楊㸔緑褪映波晚蓼正紅酣風來谷口溪鳴¶
瑟雨過河源天蔚藍十里稻畦秋草熟分明畫裏小江¶
南　獵獵金颸盪綵斿迎凉輦上露華流横橋雁齒迴朱¶
舫逺浦蘭苕起白鷗禾黍香中千頃翠梧桐風裏十分¶
秋凭輿喜動豐年詠却憶三春午夜憂¶
　　(臣/)等謹按青龍橋¶
御製詩恭載首見之篇餘不備録¶
<pb:KR2k0036_WYG_100-7b>¶
(原何遇青何橋南遇汪旦詩故沿湖行欲竟前望青龍山/橋茅茨鬱烟火稍已隣紛囂  人歘相值眷言相招邀)¶
(居當甕麓轉岐路非遥松膏堪繼夜菰米足供朝畦蔬/摘露垂林果來新樵慷慨珍來意宛孌停予鑣野風吹)¶
(秋水征馬鳴蕭蕭願留竟/莫克投贈媿瓊瑶白湖集)¶
原元天厯二年五月以儲慶司所貯金三十錠銀百錠¶
建大承天䕶聖寺九月市故宋太后全氏田為大承天¶
䕶聖寺永業十月立大承天䕶聖寺營繕提㸃所(元史/文宗)¶
(紀/)¶
　　(臣/)等謹按大承天䕶聖寺創自元時規制鉅麗至¶
<pb:KR2k0036_WYG_100-8a>¶
　　正初燬而復修明宣徳間修建改名功徳寺至嘉¶
　　靖時遂廢¶
本朝乾隆三十五年奉¶
勅重修正殿前檐恭懇¶
御書額曰大勝因殿殿内額曰智珠心印聮曰般若慈¶
　　源逺通華海滙菩提覺路妙轉法輪圎皆¶
皇上御書殿後有亭中設鏤木七級浮圗每級皆供佛¶
　　像其下層為銅佛殿前恭立¶
<pb:KR2k0036_WYG_100-8b>¶
御製重修功徳寺碑亭碑陰恭勒¶
御製辛卯仲夏拈香題句皆恭載卷内¶
(原布達實哩皇后以銀五萬兩助建大承天䕶聖寺今譯改/元史后妃傳  按布逹實哩羲見前舊作卜答失里)¶
(原至順元年以四月所籍張珪諸子田四百頃賜大承/天䕶聖寺為永業二年二月命田賦總管府税鑛銀輸)¶
(大承天䕶聖寺三目以籍入蘇蘇勒巴勒丹徹爾特穆/爾資産賜大承天䕶聖寺為永業四月發衛卒三千助)¶
(大承天䕶聖寺工役九月命留守司發軍士築駐蹕臺紀/於大承天䕶聖寺東是月幸大承天䕶聖寺元史文宗)¶
(穆按蘇蘇勒巴勒蒙古語敬也舊作速速班丹徹爾特/  爾䝉古語最潔淨銕也舊作丹徹理帖木兒今俱譯)¶
(改/)¶
<pb:KR2k0036_WYG_100-9a>¶
(原元統元年十月奉文宗皇帝及太皇太后御容於大/承天䕶聖寺至正十三年三月詔修大承天䕶聖寺賜)¶
(鈔二萬錠大元史順帝紀火有㫖更作李稷上言水旱/原至正初  承天䕶聖寺)¶
(相仍公私俱乏不宜妄興傳/大役其議遂寢  元史本)¶
原功徳寺舊名䕶聖前有古臺三相傳元主逰樂更衣¶
處或曰此㸔花釣魚臺也寺極壯麗中立二穹碑其一¶
宣宗章皇帝御製建寺文其一元舊物番字莫能讀也¶
毘盧閣崇可數尋凭闌而眺一寺之勝皆在目前蓋寺¶
倚山而剏寺西景皇帝陵及尉悼王墓在焉(南濠/集)¶
<pb:KR2k0036_WYG_100-9b>¶
　　(臣/)等謹按功徳寺前古臺久廢元明碑皆無考明¶
　　景泰陵詳見後卷尉悼王墓無考¶
(原功徳寺甚宏敞後殿尤精麗殿柱及藏經笥皆錐金/錐金者布純金為地髹綵其上以錐畫之為人物花鳥)¶
(狀若繪畫然又有刻絲觀音一軸懸于梁際此宋元物/寺僧云禁中所賜也  懷麓堂集)¶
(補北京功徳寺後宫像設工而麗僧云正統時張太后/嘗幸此三宿乃返英宗尚幼從之遊宫殿别寢皆具太)¶
(監王振以為后妃遊幸佛寺非盛典也乃宻造此佛既/成請英宗進言于太后曰母后大徳子無以報已命裝)¶
(佛一堂請致功徳寺後宫以酹厚慁太后大喜許之復/命中書舍人寫金字經置東西房自是太后以佛及經)¶
(在不可就寢遂不復出幸西瑯琊漫鈔處也/原功徳寺宣廟臨幸之地  山東麓盡)　(拘虚集/)¶
<pb:KR2k0036_WYG_100-10a>¶
(原西湖將盡為功徳寺外有三廢臺問之為元時遺址/兩廊畫壁俱閎麗  文義集)¶
(原功徳寺修于宣徳二年正殿及方丈凡七進基皆九/撰擬掖庭制度費數十萬緡宣徳十年宣廟西郊省斂)¶
(駐蹕于寺因留輦仗寺中自後遂為列聖駐蹕之所嘉/靖中世廟謁景皇帝陵有司以金山口路隘鑱濶數十)¶
(尺識者謂此功徳寺白虎口也虎口張將不利於寺既/而上駐輦寺中膳罷周行廊廡見金剛像獰惡心忽悸)¶
(而怒因以宫殿僣踰坐僧罪撤去之寺遂廢三長安客話/原功徳寺廢今存者門耳門外二三古木各  四十圍)¶
(根半出土外傍多水田僧無寺業農事破屋數間供一/木毬施以丹堊等初興時板庵禪師能投是毬毬大如)¶
(斗不脛而走逢人躍擊地如首稽叩入侯門戚里募金/人目為木毬使者所募金錢以建巨刹成化中僧戒靜)¶
(建一閣重檐曲房為累朝駐蹕地怪帝京景物畧游宦/原功徳寺有木毬使者其事近于  按宋張世南)¶
<pb:KR2k0036_WYG_100-10b>¶
(紀聞載雪峯寺僧義存於唐㦤宗咸通十一年開山創/寺乾符二年賜號正覺禪師寺有木毬相傳受正覺役)¶
(使呼撲延客毬皆自往來嘉泰間寺災毬忽滚入池中/得不壊然則以木毬為使浮圖固有其術盖有先板庵)¶
(而役之者矣識/  渌水亭雜)¶
　　(臣/)等謹按功徳寺木毬今存恭讀¶
御製重修功徳寺碑文¶
指示板菴木毬之設直襲唐時正覺禪師軼事而傳㑹¶
　　之洵足袪萬世之妄惑矣¶
增¶
<pb:KR2k0036_WYG_100-11a>¶
御製重修功徳寺碑記　道海淀經青龍橋折而西距玉¶
泉山麓不盡於二里有遺刹一區重門三塗不可識已¶
延睇香積頺垣離立艿荄間訊諸土人曰是功徳寺也¶
考元史文宗天厯二年建大承天䕶聖寺而都穆南濠¶
集稱功徳寺舊名䕶聖寺蔣葵長安客話載寺修於明¶
宣徳初及嘉靖中車駕駐此見廊廡金剛像獰甚心悸¶
因坐僧宫殿僣踰罪撤去之寺竟廢盭怪哉有明閹燄¶
滋熾若瑾振輩横作罔禁顧猶毁兹寺使勝國名蹟就¶
<pb:KR2k0036_WYG_100-11b>¶
湮於意何居爰詔將作兹寺久著圗誌且當靜明園蹕¶
途乃者歳庚寅為朕六&KR1030;慶辰越辛卯恭遇¶
聖母皇太后八旬萬夀聖節宜加釐飭用迓¶
鴻禧其出内帑繕而復之暨所司以落成告則材緻工¶
完自層闉周阿登登戢戢以逮旛楔鐘魚靡弗嚴淨具¶
足夫其背倚嶔岑栴檀蔚森迦陵囀梵六時送音非功¶
徳之林耶面俯湖堧神瀵奫潫耨池分罫條衣水田非¶
功徳之泉耶然而朕之記之詎惟在是貝夾嘗言以兹¶
<pb:KR2k0036_WYG_100-12a>¶
功徳無量無邉必進而讃之曰不可思議夫不可思不¶
可議者特從其波及一四天下一切衆生隨分圎滿末¶
由舉似而為言耳其在能仁有建立之功有精進之徳¶
固無一息不心之以為願而身之以為行無量夀佛經¶
所以有善思議菩薩之目又豈容委之不闗思議輒自¶
弛其擔荷哉正如古帝者致巍乎煥乎之盛美持不矜¶
不伐之淵冲其功徳至於民無能名而方其食旰衣宵¶
常于一堂命禮樂工虞之助吁咈都俞相與動色而交¶
<pb:KR2k0036_WYG_100-12b>¶
儆凡皆起於思之精議之熟而後不識不知被之者亦¶
並忘乎思議其為無量無邉也以證帝釋真詮亦若是¶
則已矣斯尤其可記者至虞集寺碑謂始作土功時得¶
古金銅事佛儀器於地中以為先有宻契帝京景物畧¶
謂寺僧板庵能役木毬使者出外募金直襲唐咸通中¶
正覺禪師軼事傅㑹其説盖皆誇功徳而涉思議其義¶
轉墮又奚足云¶
增乾隆三十六年¶
<pb:KR2k0036_WYG_100-13a>¶
御製功徳寺拈香作　蘭若玉泉左經過所必由頺涼昔¶
久見輪奐此重修是日逢慶落夏雲欣佈稠梵聲出樹¶
靜法雨潤田優廢徹縁羅刹(蔣葵長安客話云嘉靖中/車駕駐比見廊廡金剛像)¶
(獰甚心悸因坐僧宫殿僣踰罪撤去寺竟廢迄今二百/餘年頺落日甚㡬不可考因為靜明園蹕途所經出内)¶
(帑繕/復之)荒唐説木毬(帝京景物畧謂寺僧板庵能役木毬/使者出外募金其説荒唐因于碑記)¶
(内辨/正之)門前功徳水兠率可同不¶
(原虞集大承天䕶聖寺碑臨天厯二年嵗在己巳春月皇/帝若曰予承宗廟之重君  天下夙夜兢懼思所以上)¶
(繼祖宗下安民庶者不敢少置也矧予昔在幼沖太皇/太后躬保持而導廸之欲報之徳亦不敢少忘也稽諸)¶
<pb:KR2k0036_WYG_100-13b>¶
(佛氏之書孝莫重於報親慈莫廣于及物而吾佛之所/以陰相我國家者豈可量哉汝太禧宗禋使裕嚕布哈)¶
(中書平章明埒棟阿大都留守張錦嘉努其為朕度地/以作梵刹稱联心焉四月上幸近郊觀于玉泉之陽謂)¶
(侍臣曰曾岡複巘隠隆西北太湖之浸汪洋渟涵峙而/東髙甕山在焉旁薄扶輿固祇園之地也使太史眎之)¶
(曰吉秋八月晦立隆祥總管府以領之鑄銀為印秩正/三品以臣裕嚕布哈領府事將作臣額穆爾蘇為達嚕)¶
(噶齊國語達嚕噶齊官屬之長也臣錦嘉努為總管上/曰建寺而不先正其名民將因其地而稱之其署題曰)¶
(大承天䕶聖寺又曰寺所以嚴奉祀事而㕓氓雜居則/幾乎凟矣買旁近地得十頃有奇皆厚直以予之分賜)¶
(從臣俾為休沐之邸侍祠而至則處焉且命其總管府/臣相大田以買之度其嵗入以為僧食明年上夀尊號)¶
(改元至順十月上命太師臣雅克特穆爾率百官詣寺/所告諸后土之神始命大匠治木因命中書左丞臣薩)¶
<pb:KR2k0036_WYG_100-14a>¶
(勒迪為隆祥總管府達嚕噶齊盖以省臣重其事也二/年四月十六日始作土功治佛殿基得古金銅之器於)¶
(地中多事佛之儀物實有宻契者云寺之前殿寘釋迦/然燈彌勒文殊金剛并二大士之像後殿寘五智如來)¶
(之像西殿度金書大藏經皇后之所施也東殿度墨書/大藏經嵗庚午上所施也又像䕶法神王於西室䕶世)¶
(天王於東室二閣在水中坻東曰圎通有觀音大士像/西曰夀仁上所御也曰神御殿奉太皇太后晬容于中)¶
(日有獻月有薦時有享器用金寳曰夀禧殿上齋宫也/諸宿衛之舍畢具九月上諭臣錦嘉努曰朕之建寺非)¶
(邀福以私朕躬也昔者國家有佛事之建金帛穀粟一/出于國之經費受役他徒則民與兵官府供億並縁為)¶
(姦非朕意也今兹役也工傭其值物償其價勿使有司/因得以重困吾民臣錦嘉努預首受詔而退鳩工以集)¶
(事材木甓瓦丹漆設色必精必良其土宜交易得所稱/事出傭藝各奏能施無遺巧人樂效力若子趨父屬樞)¶
<pb:KR2k0036_WYG_100-14b>¶
(宻儲政兩院臣請所以領軍就役而給錢如民則軍士/亦被惠矣從之凡役軍四千三百人留守臣言寺有行)¶
(宫天子之所齋也嚴重不敢䙝請以所領匠將作而給/錢如兩院之兵亦從之十月十五日上覽而悦之陞隆)¶
(祥總管府為隆祥使司秩從二品命太禧宗禋使臣鴻/和爾布哈臣薩勒廸臣額穆爾蘇大司農臣錦嘉努為)¶
(之使他官與次俱升又作東别殿柟木别殿丈室講堂/衆沙門之居會就之所碑亭井亭庖湢庫廐門垣橋梁)¶
(咸稱觀美凡規制皆圖以獻而上親臨定焉皇后出大/慶禮賜白金從户部易鈔四萬錠及割田賦之在荆襄)¶
(者以資之三年寺大成於是召五臺山萬聖寺釋師恵/印特賜榮祿大夫司徒主教于寺有勅命臣祖常臣集)¶
(臣法洪臣惠印製文以刻諸碑五道園學古録理按明埒/唐古特語好名也棟硨磲也阿  數也舊作明  董阿)¶
(錦嘉努舊作金界奴額穆爾蘇滿洲語單層也舊作阿/麻㻋達嚕噶齊蒙古語頭目也舊作達魯花赤薩勒廸)¶
<pb:KR2k0036_WYG_100-15a>¶
(索倫語甲也原作撒迪鴻和爾蒙古語黄色也布哈義/見前舊作晁火兒不花今俱對音譯改)¶
(原宋褧至順二年五月從駕觀承天䕶聖寺詩勝陪駕/西郊外遐觀倦未還荷深七里泊雲起五華山  境嗟)¶
(來暮官㣲媿不閒凴聽歌夏諺真擬重躋攀巍燕石集/原傳若金遊城西承天䕶聖寺作  梵宫何  巍白日)¶
(耀流藻前楹交網樹陰罔被靈革宿昔構華麗河沙施/七寳丹霞通飛閣清颷激馳道車馬縱横至虚谷漫浩)¶
(浩飛龍逝不返令人傷懐抱花游子愛良辰出門各有攜/陽春發惠氣好鳥鳴喈喈芳  鳴曲渚新楊發大堤羣)¶
(物紛相説斯人多所懐飄彼陌上塵化為水底泥百年/亮如此不樂復奚爲  傅與礪詩集)¶
(原程敏政自玉泉至功徳寺詩日東風幾日到郊坰岸/草汀蒲已自青羈客乍來無暇  野人相見亦忘形湖)¶
(當鷲嶺烟光重路入龍潭水氣腥聞説先皇曽駐蹕紅/雲猶繞玉泉亭  篁𠻳集)¶
<pb:KR2k0036_WYG_100-15b>¶
(原王守仁夜宿功徳寺詩水邉楊桞覆茅楹飲馬春流上/一亭坐久遂忘歸路夕溪雲正壓暮山青  王文成集)¶
(原李夢陽功徳寺集唐詩憶昔霓旌下南苑江亭晩色/静年芳重門深鎖無人到僧在翠微開竹房  空同集)¶
(原何景明功徳寺詩御寳地烟霞上珠林霄漢間宣皇/留殿宇今日共追攀  榻臨丹壑行宫鎖碧山帝城㸔)¶
(不逺時見五雲還/原薛惠功徳寺詩)　(大復山人集端居大有年莊嚴修/憶昨宣皇帝)¶
(佛土功徳施人天龍彖山開闢金銀地接連傷心萬嵗/後陵谷尚依然  西原集)¶
(原李濓功徳寺詩重宣廟行宮裊碧蘿霓旌幾駐玉泉/阿三楊扈從宸恩  十載昇平樂事多勅寺松雲封殿)¶
(閣釣臺霜水落黿鼉白頭野老空山寂間説曽看鳳輦/過  嵩渚集)¶
(原莫如忠功徳廢寺詩掩功徳何年寺開山紀釋曇諸天/迷宿莽雙樹網晴嵐徑  花空落壇虚鳥不参寥寥禪)¶
<pb:KR2k0036_WYG_100-16a>¶
(誦侣穴土自為龕詩崇蘭舘集豫日此地六龍廻忍草/原歐大任功徳寺    宣皇遊)¶
(生馳道慈雲䕶講臺蘆汀仙鷺浴黍雪御桃閒寂寂留/春卉僧猶望幸來  歐虞部集)¶
(原黄鳯翔功徳寺詩鐘繚繞招提路平湖映翠嵐烟波/生道左秋色似江南  磬天香近蒹葭雨氣含心隨漁)¶
(艇去望望欲停驂/補袁袞功徳寺詩)　(黄宗伯集日此地數遊觀花下停/宣皇臨御)¶
(䨇輦松間拜百官雲長依寳座月自照瑶壇寂寞橋陵/路惟餘古木看  袁永之集)¶
(原許有壬䕶聖寺汎舟浣溪沙詞鄉花露濃披桂棹香/栁風輕拂葛衣凉放歌深入水雲  荷葉杯中傾緑醑)¶
(爪皮船上載紅粧都堂何/似住谿堂  圭堂小藁)¶
原功徳寺側皆古松有庵曰松林遊人多於此憇焉出¶
<pb:KR2k0036_WYG_100-16b>¶
松林庵稍西南至金山口望見景皇帝陵及諸王公主¶
墓(燕都㳺/覽志)¶
　　(臣/)等謹按功徳寺側之松林庵今無考明景泰陵¶
　　詳見後條¶
原青龍橋側數武有寺依山傍巖山腰有閣前臨一鏡¶
堤栁溪流雜以畦畛叢翠之中隠見村落(珂雪/齋集)¶
　　(臣/)等謹按袁中道珂雪齋集所稱青龍橋側數武¶
　　有寺依山傍巖者不著其名今無可考矣¶
<pb:KR2k0036_WYG_100-17a>¶
補慈恩寺在青龍橋側萬厯中勅建(順天/府志)¶
　　(臣/)等謹按慈恩寺明碑一大學士東越趙志臯撰¶
　　萬厯甲午年立¶
(補趙志臯勅賜䕶國慈恩寺碑畧慈慈恩寺在西直門外/二十五里青龍橋聖母出内帑遣  寧宫近侍御馬監)¶
(太監陳儒督造經始于萬厯癸巳五月落成于甲午九/月寺外為山門前為天王殿傍翼以鐘鼔樓中為大通)¶
(智勝寳殿左右列伽藍祖師二小殿大殿後為藏經閣/經凡六百七十八函有大士像繚以周垣僧寮方丈廊)¶
(廡庖庾畢具一歳而/工告成  六虚堂集)¶
增慈寜寺東有塔院(五城寺/院册)¶
<pb:KR2k0036_WYG_100-17b>¶
　　(臣/)等謹按塔院内僧塔一上石刻云勅建大䕶國¶
　　慈夀寺開山第一代住持古風禪師靈塔明碑一¶
　　大學士趙志臯撰萬厯甲午年立其畧云古風淳¶
　　禪師保定府新城縣宋氏之子幼出家拜禮慶寧¶
　　禪師寳藏和尚嘉靖三十四年住持普安禪寺隆¶
　　慶丙子造大䕶國慈夀寺寳塔工竣入院焚修¶
補青龍橋南里許為西方庵東望據湖梵宇雖不雄偉¶
而極精嚴稍南為三元寺甚隘而頗饒水木之勝度三¶
<pb:KR2k0036_WYG_100-18a>¶
元寺即功徳寺矣(山行/雜記)¶
　　(臣/)等謹按西方菴今存菴内鐵鐘一明嘉靖四年¶
　　造鐵爐一𢎞治十八年造三元寺宋彦山行雜記¶
　　云在西方菴之南今考西方菴南有七聖菴疑即¶
　　其故址¶
增紅石山之麓有健鋭營(旗/册)¶
　　(臣/)等謹按紅石山在青龍橋東迤北健鋭營制度¶
　　詳見官署門¶
<pb:KR2k0036_WYG_100-18b>¶
增紅石山有妙應寺闗帝廟(五城寺/院册)¶
　　(臣/)等謹按妙應寺明成化間碑一為助縁檀越碑¶
　　無撰人姓名¶
本朝重修碑一乾隆十五年立闗帝廟明碑二一禮部¶
　　尚書洛陽劉健撰𢎞治八年立一新開義井碑吏¶
　　部尚書荆溪徐溥撰𢎞治十二年立¶
　　又按妙應寺後山頂有新造碉房全座碑亭一碉¶
　　房之下為山神廟¶
<pb:KR2k0036_WYG_100-19a>¶
(原何棟登妙應寺迴眺京邑作氣不上西峯望誰知帝宅/雄星河圍紫極龍虎抱金宫王  千年在朝宗萬國同)¶
(皇圖天共久形勝/陋闗中  太華集)¶
補繞功徳寺後過金山口見一髙峯峯頂有紺殿角急¶
趨之行數里荒寂絶無僧舍路多礫石而所見紺殿已¶
不可即矣僅見一谷口頗幽邃騎不能上乃下馬步上¶
坡三里許稍南度大壑又三里許朱門煥然上書寳藏¶
精藍入門又二里許披宿莽陳根而行上石磴為天王¶
殿再百步上石磴為寳藏殿殿右石棧凡五轉每轉可¶
<pb:KR2k0036_WYG_100-19b>¶
二丈餘棧盡為臺臺有觀音殿二十里外所見紺殿角¶
即此也寺係正統四年為西域僧道深建初名蒼雪菴¶
後勅賜今額(山行/雜記)¶
　　(臣/)等謹按寳藏寺今尚存明碑一在寺門外僧道¶
　　深撰正統四年立¶
本朝重修碑二一禮部主客司郎中沂水劉侃撰康熙¶
　　四十七年立一乾隆三十一年立¶
補山中諸泉圎通寺門水第一寳藏次之(山行/雜記)¶
<pb:KR2k0036_WYG_100-20a>¶
(増僧道深金山寳藏禪寺記畧貢永樂十九年插州宣慰/使司宣慰使郡侯楊昇攜余進  來朝北京蒙太宗文)¶
(皇帝賞賚褒重由是得從灌頂廣善大國師智光受灌/頂戒學西天𣑽書字義洪熙間仁宗昭皇帝奬諭特賜)¶
(高僧繼從司録左闡教法主大師講華嚴圓覺楞嚴等/經大小宗乘等律唯識百法等論宣徳初侍大國師屢)¶
(應宣宗章皇帝宣召每與經筵復從講經獨芳叟入室/參千百則公案獨遊大覺寺過西門至金山口迷路稍)¶
(西行二里所忽見山巒掩映岐澗幽深中有清泉一泓/可數掬而尤澂湛甜美私謂此處宜挿一草團躬自誅)¶
(茅闢地創成衡宇數楹九年掌御馬欽差鎮守陜西等/處監督總兵官兼尚寳魯安公王貴參隨駕幸遊西湖)¶
(之明日祭祀永清公主就省其親昭永將軍王公太淑/人吳氏之墓偶尋訪余是年六月共力開山其山離京)¶
(僅三十里近隣五華峰頂逺根紫塞太行諸山北背居/庸叠翠前吞西湖平挹都城品物之盛不可具狀但取)¶
<pb:KR2k0036_WYG_100-20b>¶
(左近立為八景其第一景泉自主山右出引至正殿石/砌方池為灌頂玉華池上人高士每得灌沐清神名玉)¶
(華灌頂其第二景從玉華池石槽曲尺順東引水穿廊/直至方丈之後又砌一池為璧月池池上起一善住秘)¶
(宻大寳樓閣閣東十數步有大刼石可坐一二十人上/有談經室余與衆上人常説顯宻法義于中名曰刼石)¶
(談經其第三景主山西阿約半里許孤巖幽峻縛一蓬/茨余時禪隙其間名曰孤巖入定其第四景正在山口)¶
(兩條岐澗之上有亭翼然扁曰澣心亭往來士客皆得/休滌其中名曰雙澗浣心其第五景南首有山數畝向)¶
(陽肥壯草室一間扁曰耕雲室余甞躬耕其上名曰南/嶺耕雲其第六景從碧月池決渠引水沿山至東七十)¶
(九步東山迭秀下結為臺水繞其臺東聚為池栽千葉/蓮池右葺亭下瞰西湖扁曰湖山亭刻諸翰林詩記于)¶
(上余每坐目幻漚起滅澄黙于中名曰西湖觀水其第/七景主山西峰有石凌霄通州城塔八十里逺陰晴可)¶
<pb:KR2k0036_WYG_100-21a>¶
(望名曰凌霄望塔其第八景浣心亭上有山有臺登覽/四時景物之豐與夫城闕樓臺之麗文物衣冠之盛名)¶
(曰即景觀城賜名寳藏禪寺/正統四年歳在己未三月記)¶
原景皇帝陵在金山口距西山不十里陵前坎窞樹多¶
白楊及樗凡諸王公主夭殤者並𦵏金山口其與景皇¶
陵相屬又諸妃亦多𦵏此(長安/客話)¶
　　(臣/)等謹按明景帝陵今封樹如故陵前恭勒¶
御製詩碑亭¶
(原景皇帝陵𦵏恭仁康定景皇帝貞恵安和景皇后/明嘉靖祀典)¶
<pb:KR2k0036_WYG_100-21b>¶
(原景泰七年三月諡皇后杭氏曰肅孝皇后/實錄)　(明景帝/)¶
(原天順元年二月乙未朔廢景泰帝仍為郕王歸西内/皇太后制諭也戊戌命郕王所立皇太后吳氏仍號宣)¶
(廟賢妃皇后汪氏復為郕王妃懐獻太子見濟為懐獻/世子肅孝皇后杭氏及貴妃唐氏俱革其名號癸丑郕)¶
(王薨祭禮如親王諡曰庻唐氏等妃嬪俱賜紅帛自盡/以殉𦵏  雙槐嵗杪)¶
(原成化十一年十二月戊子命復郕王帝號勅廷臣曰/曩者朕叔郕王踐阼戡難保邦奠安宗社亦既有年及)¶
(寢疾臨薨之際姦臣貪功生事妄興讒搆請去帝號先/帝尋知誣枉深懐悔恨以次抵姦于法不幸上賔未及)¶
(舉正朕嗣承大業于兹一紀每思先儒有言祖父有欲/為之志而未為子孫善繼其志而成就之此所謂孝間)¶
(以帝號之復質諸聖母皇太后亦云此先帝本意宜即/舉行朕祇服慈訓敦念親親誕告在廷用成先志其郕)¶
<pb:KR2k0036_WYG_100-22a>¶
(王可仍舊皇帝之號所有尊諡禮部㑹議以聞仍令所/司修飾陵寢壬辰文武羣臣英國公張懋等議曰仰惟)¶
(郕王早儋王爵奉藩京師當先帝北狩之秋狡寇南侵/之日郊畿振動神器虚危乃承傳受之命于慈闈俯從)¶
(擁戴之情于臣庶嗣登大位宏濟艱難拔擢賢才延攬/羣䇿收既潰之士卒却深入之軍鋒保固京城奠安宗)¶
(社申嚴戰守之師再遣奉迎之使卒致額森悔過先帝/回鑾尊養之禮有加讒間之言罔入始終八載全䕶兩)¶
(宫仁恩覃被于寰區威武奮揚于海宇奈屬末年寢疾/遞罹臣下姦謀巧思讒間于臨危請削帝號于既逝尚)¶
(賴先皇之覺悟旋抵姦宂于誅夷雖舉正之未遥實貽/謀之有待皇帝明高日月量廓乾坤孝道丕隆承先帝)¶
(所欲為之素志綸音涣布復景泰所已有之徽稱上慰/在天之靈下恊率土之議臣等謹擴聞見之蹟庸陳羣)¶
(議之公宜上尊諡曰㳟仁康定景皇帝己亥命翰林撰/諡册遣武寜侯朱永襄城侯李謹定西侯蔣琬祭告天)¶
<pb:KR2k0036_WYG_100-22b>¶
(地宗廟社稷英國公張懋詣陵寢上尊諡册曰惟成化/十一年歳次乙未十二月丙子朔越二十四日姪嗣皇)¶
(帝謹再拜稽首上言伏以功業之盛宜享乎徽稱孝愛/之隆莫先於繼志叔父郕王比當多難之秋俯狗羣臣)¶
(之請臨朝踐阼奮武揚兵却宼勢于方張致鑾輿之遄/復奠安宗社輯寧邦家敬養備于奉尊惠化周于地下)¶
(偶因寖疾遂至彌留皇考應天順人復正大位眷惟同/氣初無間言奈姦臣貪功罔生異議請去帝號退就王)¶
(封賴皇考日月之明灼知誣枉抵姦于法□復舊稱不/幸上賔因而未果姪嗣守大業敦念親親間以帝號之)¶
(復請于聖母伏承慈㫖欣然允從是用参合至公祇薦/鴻號昭叔父之盛烈副皇考之素心謹遣英國公張懋)¶
(奉冊寳上尊諡曰恭仁康定景皇帝神靈如在鑒是用/歆錫慶流芳永永無極謹告庚子太常寺奏景皇帝陵)¶
(寢舊祭用少牢遣内官行禮今既諡尊諡其祭儀并遣/官請如長獻諸陵從之  明憲宗實録)¶
<pb:KR2k0036_WYG_100-23a>¶
(原景帝追復諡號始荆門州訓導髙瑶初為黎淳所駁/辭甚厲訖如瑶請亦公論之不容泯也  明史唯疑)¶
(原世宗謁陵畢過金山特謁景帝陵廟初碧瓦命以黄/瓦易之  帝京景物畧)¶
(原上諭尚書夏言景皇帝陵碑偏置門左非宜建亭于/陵門之外大門之内庶稱尊崇于是言請作亭盖覆報)¶
(可祀明嘉/靖  典)¶
增乾隆三十四年¶
御製題明景帝陵詩(有序並/跋語)　在玉泉山北登山可望見¶
遷都和議斥紛陳一意于謙任智臣挾重雖云袪恫喝¶
示輕終是薄君親姪隨見廢子隨棄弟失其恭兄失仁¶
<pb:KR2k0036_WYG_100-23b>¶
宗社未亡真是幸邱明誇語豈為淳¶
按景帝任于謙排羣議而力戰守不可謂無功于社稷¶
獨是英宗還國僻處南宫事同禁錮而廢后易儲有貪¶
心焉天道好還子亦隨死終於殺禮西山實所自取耳¶
然英宗亦豈得辭寡恩尺布之譏哉至於于謙社稷為¶
重之言盖出於吕飴甥䘮君有君及公孫申為將改立¶
晉必歸君之意後世迂儒無不以是為韙夫君猶親也¶
親為人執為子者不披髪纓冠而往救之以示不急其¶
<pb:KR2k0036_WYG_100-24a>¶
可乎則意欲之獄亦有由來或猶以為非英宗意是真¶
不識事體者之言耳然則當時宜從和議乎曰不共之¶
讐安得與和善治甲兵以從其後如岳飛之力戰迎二¶
帝天下其誰非之¶
(原仁宗諸妃俱陪𦵏獻陵惟三妃别𦵏金山宣宗諸妃/俱陪𦵏景陵惟一妃别𦵏金山睿皇后錢氏合𦵏裕陵)¶
(諸妃一𦵏綿山餘𦵏金山憲廟廢后吳氏墳𦵏金山/明嘉靖祀典)¶
(原皇子𦵏金山者懐憲世子悼恭太子哀冲太子越靖/王秀懐王蘄獻王滕懐王衛恭王許悼王忻穆王中懿)¶
(王雍靖王岐惠王涇簡王蔚悼王穎髙王薊懐王戚懐/王均思王  同上)¶
<pb:KR2k0036_WYG_100-24b>¶
(原憲廟十三妃始同為一墓嘉靖十三年以古世婦御/妻皆九宜九妃為一墓同一享殿内作七室兩廂于是)¶
(金山預造五墓各九數以次𦵏焉實明典彚使出其屍/原金川門之變建文帝閤宫自焚  録謂中)¶
(于火中越七日備禮𦵏之遣官致祭而不言𦵏地所在/或謂松陽王景請葬以天子之禮成祖從之若𦵏以天)¶
(子豈有不為置陵守冢掌之祠官乎是則備禮云者特/史臣欺世之辭爾至于北京金山口景皇帝陵北相傳)¶
(有天下大師之墓好事者實之以為建文帝墳然訪之/土人皆莫辨其處也遜國之事野史紛紜以思恩所獲)¶
(僧楊應祥譌為楊應龍或又以太監吳誠譌為吳亮旦/隠應祥之斃獄而云老佛取入西内又言𦵏之西山不)¶
(封不樹遂指不知何人之墓以為帝墳轉相紀述亡而/為有母乃為有識者所笑乎又考應祥之獲在正統五)¶
(年土官岑英執送總兵栁溥械至京師錮之錦衣衛獄/是年太監吳誠坐征麓川失利弗救法師論辟雖得宥)¶
<pb:KR2k0036_WYG_100-25a>¶
(死未必即給事宫中所傳老佛語誠伏地餂賜鵝肉誠/拜而哭其事亦不足信崇禎中鞏都尉永固請以建文)¶
(帝入祀典思陵曰建文無陵從何處祭于是言者謂當/袪西山不封不樹之訛而考尋成祖禮𦵏之蹟是亦癡)¶
(人説夢矣壬兩京求舊録統復出移入京師大内載于/補建文帝  午遜位至正)¶
(紀傳云云然西山不封不樹之説毫無髣髴使當時果/有之于時禁網漸弛何所諱而人遂不一志其處且靖)¶
(難師至日爬梳搜捕亡遺當日誰敢指后屍誑以為帝/者紀又載𦵏帝以天子禮夫禮以天子陵寢今在何地)¶
(既不為置陵守冢又何云以天子𦵏乎此兩説者姑以/意逆之存疑焉可也  客座贅語)¶
(補懐獻太子見濟景皇帝長子悼恭太子佑極憲宗第/二子哀冲太子載基世宗第一子莊敬太子載壡世宗)¶
(第二子俱𦵏西山妃七太子傳三十人惟榮安□貴妃/補永陵享年既久  嬪獨多妃)¶
<pb:KR2k0036_WYG_100-25b>¶
(端和王貴妃馬貞妃楊榮妃𦵏昌平之㠗兒峪其餘𦵏/西山紅石口者包宜妃陳靜妃何睦妃王麗妃王莊妃)¶
(禇安妃張常妃彭安妃髙正妃耿平妃吳定妃孝順妃/王懐妃張安妃于宜妃宋宜妃諸靜妃張和妃杜莊妃)¶
(王康妃趙懿妃陳雍妃文恭妃𦵏峯峪口者張徳妃王/徽妃沈安妃嬪二十八人𦵏紅石口者王懐嬪黄御嬪)¶
(趙婉嬪馬常嬪楊常嬪郭劉常嬪静張常嬪嬪劉康嬪/傅常嬪張昭嬪武常嬪  寜嬪田  嬪高安  孟安嬪)¶
(宋䴡嬪任和嬪王常嬪𦵏峯峪口者王莊嬪韋惠嬪陳/常嬪王宜嬪張淑嬪姜肅嬪王裕嬪而自后以下以罪)¶
(廢弛者不與焉/  芹城小志)¶
　¶
欽定日下舊聞考卷一百¶
