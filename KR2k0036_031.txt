# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:23.151956
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷三十一
<pb:KR2k0036_WYG_031-1a>¶
欽定四庫全書¶
欽定日下舊聞考巻三十一¶
　　宫室(元二/)¶
原隆福殿在大内之西興聖之前南紅門三東西紅門¶
宫各一繚以甎垣南紅門一東紅門一後紅門一(輟耕/緑)¶
　　(臣/)等謹按昭儉録儀天殿西為木橋長百七十尺¶
　　通興聖宫之夾垣而隆福宫光天夀昌嘉禧等殿¶
　　皆在興聖之前奎章延華等閣在興聖之後其制¶
<pb:KR2k0036_WYG_031-1b>¶
　　度亦如大内其地當並屬太液西岸之西孫承澤¶
　　春明夢餘録燕邸因元故宫即今之西苑開朝門¶
　　於前承澤所謂元故宫者未載其名今考昭儉録¶
　　假山在隆福宫西巖嵩鈐山集假山在仁夀宫西¶
　　仁夀為成祖潛邸據此則春明夢餘録所稱元故¶
　　宫當即隆福興聖諸宫無疑矣¶
原隆福宫左右後三向皆為寢殿殿東有沉香殿長廡¶
環抱(大都宫/殿考)¶
<pb:KR2k0036_WYG_031-2a>¶
增至元三十一年五月改皇太后所居舊太子府為隆¶
福宫(元史成/宗紀)¶
原至元三十一年十一月帝朝皇太后於隆福宫上玉¶
冊玉寳(同/上)¶
原鄭滁孫陶孫兄弟最號博洽隆福宫以其兄弟前朝¶
士乃製衣親賜人以為異遇焉(元史/本傳)¶
原卜天璋遷刑部郎中仁宗召入見以中書刑部印章¶
付之既視事入覲賜酒隆福宫(同/上)¶
<pb:KR2k0036_WYG_031-2b>¶
原光天門光天殿正門也五間三門髙三十二尺重簷¶
(輟耕/録)¶
原國史院　先朝實録是日大昕諸司官具公服立于¶
光天門外侍儀使引實録案以入監修國史以下奉隨¶
至光天殿前分班立(元史禮/樂志)¶
(原范梈光天門進三朝實録詩冊儀鸞簇仗滿雲端玉/鑰初開衆樂攅三后龍光周典  羣臣鵠立漢衣冠爐)¶
(香著日浮晴靄宫樹班春試曉寒千騎前頭/都不避祗傳學士拜金鑾  范徳機詩集)¶
原崇華門在光天門左膺福門在光天門右各三間一¶
<pb:KR2k0036_WYG_031-3a>¶
門光天殿七間東西九十八尺深五十五尺髙七十尺¶
柱廊七間深九十八尺髙五十尺寢殿五間兩夾四間¶
東西一百三十尺髙五十八尺五寸重簷藻井瑣牕文¶
石甃地藉花毳䄄懸朱簾重陛朱闌塗金雕冐楯正殿¶
縷金雲龍樟木御榻從臣坐牀重列前兩傍寢殿亦設¶
御榻裀褥咸備青陽門在左廡中明暉門在右廡中各¶
三間一門(輟耕/録)¶
原至正七年三月修光天殿(元史順/帝紀)¶
<pb:KR2k0036_WYG_031-3b>¶
補皇太后命改隆福宫名他學士擬光被趙公孟頫擬¶
光天他學士曰光天二字出陳後主詩不祥公曰帝光¶
天之下出虞書何名不祥於是各書所擬以進卒用光¶
天(楊仲/宏集)¶
原翥鳳樓在青陽南三門髙四十五尺驂龍樓在明暉¶
南制度如翥鳯後有牧人宿衛之室夀昌殿又曰東暖¶
殿在寢殿東三間前後軒重簷嘉禧殿又曰西暖殿在¶
寢殿西制度如夀昌中位佛像傍設御榻(輟耕/録)¶
<pb:KR2k0036_WYG_031-4a>¶
補延祐五年四月二十七日上御嘉禧殿集賢大學士¶
臣邦寧大司徒臣源進呈農桑圖上披覽再三問作詩¶
者何人對曰翰林承旨趙孟頫作圖者何人對曰諸色¶
人匠提舉臣楊叔謙上嘉賞乆之人賜文綺一段絹一¶
段(松雪/齋集)¶
補仁宗即位授王夀衍齡妙真常崇教真人召詣闕賜¶
見嘉禧殿固辭不敢稱真人延祐甲寅改授宏文輔道¶
粹徳真人給銀印章視二品陛辭日上御嘉禧殿賜坐¶
<pb:KR2k0036_WYG_031-4b>¶
與語移時以字稱之曰眉叟(王忠/文集)¶
(補趙孟頫宫詞二首立日照黄金寳殿開雕闌玉砌擁/層臺一時侍衛囘身  天歩將臨玉斧來  殿西小殿)¶
(號嘉禧玉座中央静不移讀罷經書香/一炷太平天子政無為  松雪齋集)¶
原伊嚕布哈拜江南行御史臺中丞陛辭之日帝御嘉¶
禧殿慰勞之(元史本傳舊按伊嚕䝉古語净也布/哈犍牛也  作月魯不花今譯改)¶
原針線殿在寢殿後周廡一百七十二間四隅角樓四¶
間侍女直廬五所在針線殿後又有侍女室七十二間¶
在直廬後及左右浴室一區在宫垣東北隅文徳殿在¶
<pb:KR2k0036_WYG_031-5a>¶
明暉外又曰楠木殿皆楠木為之三間前後軒一間(輟耕/録)¶
原泰定元年七月作楠木殿(元史泰/定帝紀)¶
原鹿頂殿五間在睿安東北光天殿西北角樓西後有¶
鹿頂小殿(輟耕/録)¶
　　(臣/)等謹按禁扁註光天殿西位為文徳東位為睿¶
　　安今攷諸書祇詳文徳而睿安缺載昭儉録鹿頂¶
　　殿五間在睿安東北光天殿西北角樓西後有鹿¶
　　頂小殿蓋東西二鹿頂也輟耕録脫載睿安東北¶
<pb:KR2k0036_WYG_031-5b>¶
　　四字遂混二鹿頂殿為一誤矣今謹增入而附辨¶
　　之¶
原延祐五年二月建鹿頂殿于文徳殿後(元史仁/宗紀)¶
　　(臣/)等謹按昭儉録光天殿之周廡四隅皆有角樓¶
　　四間而其西廡中為明暉門門外即文徳殿其所¶
　　載西北角樓西後有鹿頂小殿葢即延祐所建其¶
　　地正當西位文徳殿之後與東位睿安殿後五間¶
　　相配也元史作文治殿後當是文徳之訛¶
<pb:KR2k0036_WYG_031-6a>¶
　　久按元史仁宗紀皇慶三年改元延祐是皇慶無¶
　　五年也朱彞尊原書悞作皇慶五年今謹訂正¶
原至治二年八月詔畫蠶麥圖于鹿頂殿壁以時觀之¶
(元史英/宗紀)¶
(原周憲王元宫詞合鹿頂殿中逢七夕遥瞻牛女列珍/羞明朝看巧開金  喜得蛛絲笑未休  誠齋新録)¶
原香殿在宫垣西北隅三間前軒一間前寢殿三間柱¶
廊三間後寢殿三間東西夾各二間(輟耕/録)¶
原至元十二年正月二日帝御香殿以大軍南征使乆¶
<pb:KR2k0036_WYG_031-6b>¶
不至命楊恭懿筮之(元史/本傳)¶
原至大元年八月李邦寧以建香殿成賜金五十兩銀¶
四百五十兩(元史武/宗紀)¶
原至治元年三月寶集寺金書西番波若經成置大内¶
香殿(元史英/宗紀)¶
原文宸庫在宫垣西南隅酒房在宫垣東南隅内庖在¶
酒房之北興聖宫在大内之西北萬夀山之正西周以¶
甎垣南闢紅門三東西紅門各一北紅門一南紅門外¶
<pb:KR2k0036_WYG_031-7a>¶
兩傍附垣有宿衛直廬凡四十間東西門外各三間南¶
門前夾垣内有省院臺百司官侍直板屋北門外有窨¶
花室五間東夾垣外有宦人之室十七間凌室六間酒¶
房六間南北西門外棊置衛士直宿之舍二十一所所¶
為一間外夾垣東紅門三直儀天門弔橋西紅門一逹¶
徽政院門内差北有鹿頂房二各三間又北有屋二所¶
各三間差南有庫一所及屋三間北紅門外有臨街門¶
一所三間此夾垣之北門也興聖門興聖殿之北門也¶
<pb:KR2k0036_WYG_031-7b>¶
五間三門重簷東西七十四尺明華門在興聖門左肅¶
章門在興聖門右各三間一門興聖殿七間東西一百¶
尺深九十七尺柱廊六間深九十四尺寢殿五間兩夾¶
各三間後香閣三間深七十七尺正殿四面懸朱簾瑣¶
牕文石甃地藉以毳䄄中設扆屛榻張白葢簾帷皆錦¶
繡為之諸王百寮宿衛官侍宴坐床重列左右其柱廊¶
寢殿亦各設御榻裀褥咸備白玉石重陛朱闌塗金冐¶
楯覆以白磁瓦碧琉璃飭其簷脊𢎞慶門在東廡巾宣¶
<pb:KR2k0036_WYG_031-8a>¶
則門在西廡中各三間一門(輟耕/録)¶
増興聖宫丹墀内多桃李(析津/志)¶
原興聖宫中建小直殿引䆳河分流其下甃以白石翼¶
為仙橋四起瑣牕而抱綵樓樓後東西為日月殿後又¶
有禮天臺髙跨殿上少東有流杯亭又少東出便門(大/都)¶
(宫殿/考)¶
原至大元年二月建興聖宫二月五年以通政院使哈¶
喇郭勒知樞宻院事董建興聖宫三年十月帝率皇太¶
<pb:KR2k0036_WYG_031-8b>¶
子諸王羣臣朝興聖宫上皇太后尊號冊寳(元史武宗/紀  按哈)¶
(喇義見前郭勒䝉古語河/也舊作憨剌合兒今譯改)¶
原劉徳温監建興聖宫(元史/本傳)¶
原天厯元年十月帝御興聖殿齊王伊嚕特穆爾等奉¶
上皇帝寶(元史文宗紀舊按伊嚕義見前特穆爾/䝉古語鐵也  作月魯帖木兒今譯改)¶
(補袁桷興聖宫上梁文巍旭日蒼龍聳帝京之積翠層/霄彩鳯流阿閣之霏煙  成少廣之居盛極東朝之禮)¶
(陛下孝嚴温清敬謹膳羞謂神遊泰初當廣鬱儀之宇/而養以天下益新長樂之宫庶民子來百堵皆作彩宇)¶
(周遭于禁雉寳華流曳于驂鸞匠石繕完蓍龜告吉舉/修梁于地上川岳無譁成巨構于城中雲霞得色敢伸)¶
<pb:KR2k0036_WYG_031-9a>¶
(善頌庸贊昌辰殿清容居士集編初進侍明光日麗龍/原黄清老興聖  進史作  瑶)¶
(池晝刻長堤柳染成春水色宫花倂入御爐香金壺灑/露層階滑玉椀分冰廣殿涼矇瞍似知天意喜鳯笙新)¶
(奏五雲章奏樵川集殿後詩/原馬祖常  對興聖)　(萬花簇錦實簾垂化日/)¶
(舒舒漏下遲馬酒金盤流沆瀣凌人玉井出琉璃侍臣/槖筆皆鵷鳯御士槖弓盡虎貔他日滄洲應夢想紫宸)¶
(端御放朝時/  石田集)¶
原至順二年為雅克特穆爾建第於興聖宫之西南(元/史)¶
(本傳見按雅克䝉古語結實也特穆/爾義  前舊作燕帖木兒今譯改)¶
原皇后恭吉哩氏後至元二年二月立性節儉不妬忌¶
<pb:KR2k0036_WYG_031-9b>¶
動以禮法自持第二皇后竒氏素有寵居興聖西宫帝¶
希幸東内左右以為言后無幾微怨望意(輟耕録舊按/恭吉哩  作)¶
(宏吉剌今從八/旗姓譜改正)¶
原宦者朴布哈髙麗人皇后竒氏微時與布哈同鄉里¶
及選為宫人有寵遂為第二皇后居興聖宫生皇太子¶
阿裕爾錫哩達喇(元史本傳也按阿裕爾梵語長夀佛/也錫哩威  達喇救度也舊作□猷)¶
(識理逹臘/今譯改)¶
補李宫人善琵琶至元十九年以良家子入宫得幸比¶
<pb:KR2k0036_WYG_031-10a>¶
之王昭君至大中入事興聖宫縁有足疾乃得賜歸侍¶
母給内俸如故(秋宜/集)¶
補琵琶形製不同唐裴神符趙璧所彈五絃史盛六絃¶
鄭喜子七絃北齊李慅李徳忱所造八絃郭侃破西戎¶
得七十二絃琵琶然運撥之工初不係絃之多寡也昔¶
人工此者數吕阿(或作/荷)香楊太真段師善本裴興奴元¶
世祖時有李宫人最善此技掲曼碩袁伯長王繼學皆¶
為作詩繼學所謂一曲六么天上譜者當屬四絃舊製¶
<pb:KR2k0036_WYG_031-10b>¶
楊廉夫元宫詞云北幸和林幄殿寛句麗女侍倢伃官¶
君王自賦昭君曲勅賜琵琶馬上彈按鄭仁趾髙麗史¶
樂志所載樂品琵琶絃五則倢伃所彈斯五絃矣元制¶
嵗責髙麗貢美女故張光弼輦下曲云宫衣新尚髙麗¶
様方領過腰半臂裁竊疑明初猶沿元制未改此孝陵¶
有碽妃長陵有權妃也(韞光樓/雜志)¶
(補袁桷李官人琵琶行生先皇金輿時駐蹕李氏琵琶/稱第一素指推却春風  行雲停空駐晴日居庸舊流)¶
(水浩浩湯湯亂人耳龍岡古松聲寂寂歴厯不足聴天/鵞夜度孤雁響露鶴唳月哀猨驚&KR4449;絃水晶絲龍柱珊)¶
<pb:KR2k0036_WYG_031-11a>¶
(瑚枝願上千萬夀復言長相思廣寒殿冷芙蕖秋簇金/雕袍香不留望瀛風翻浪波急興聖宫前歛容立花枝)¶
(羞啼蝶旋舞别調分明如欲語憶昔從駕三十年宫壺/法錦紅茸氊駝峯馬湩不知數前部聲催檀板傳長樂)¶
(晝濃雲五色侍宴那嫌頭漸白禁桞慈烏飛復翾為言/返哺明當還朝進霞觴辭輦道母子相對猶朱顔君不)¶
(聞出塞明妃恨難贖請君換譜迴鄉曲百清容居士集/補王士熙李宫人琵琶引  瓊華春島  花香太液池)¶
(邊夜色涼一曲六么天上譜君王曾進紫霞觴曲一入/深宫嵗月長承恩曾得侍昭陽檀槽按得新翻  五色)¶
(雲中落鳯凰宫宋元詩會/補揭徯斯李  人琵琶行)　(茫茫青冡春風裏嵗嵗寒/)¶
(風吹不起傳得琵琶馬上聲古今只有王與李李氏昔/在至元中少小辭家來入宫一見世皇稱絶藝珠歌翠)¶
(舞忽如空君王豈為紅顔惜自是衆人彈不得玉觴未/舉樂未停一曲便覺千金值廣寒殿裏月流輝太液池)¶
<pb:KR2k0036_WYG_031-11b>¶
(頭花發時舊曲未終新解譜新聲萬變總相宜三十六/年如一日長得君王賜顔色形容漸改病相尋獨抱琵)¶
(琶空歎息興慶宫中愛更深承恩始得遂歸心時時尚/被宫中召強理琵琶絃上音琵琶調終聲轉澀堂上慈)¶
(親還竚立回㸔舊賜滿床頭/落花飛絮春風急  秋宜集)¶
補天厯初政收攬賢能丞相髙昌王以都䕶舉陳思謙¶
時年四十矣召見興聖宫(元史/本傳)¶
(原周憲王元宫詞老興聖宫中侍太皇十三初到捧爐/香如今白髮成衰  四十年如夢一塲  竒氏家居鴨)¶
(緑東盛年纔得位中宫翰林昨日新裁詔三代蒙恩爵/祿□  白酒新篘進玉壺水亭深處暑全無君王笑向)¶
(竒妃問何似西涼打/剌蘇  誠齋新錄)¶
<pb:KR2k0036_WYG_031-12a>¶
原凝暉樓在𢎞慶南五間東西六十七尺延顥樓在宣¶
則南制度如凝暉嘉徳殿在寢殿東三間前後軒各三¶
間重簷寳慈殿在寢殿西制度同嘉徳山字門在興聖¶
宫後延華閣之正門也正一門兩夾各一間重簷一門¶
脊置金寶甁又獨脚門二周閣以紅版垣延華閣五間¶
方七十九尺二寸重阿十字脊白琉璃瓦覆青琉璃瓦¶
飭其簷脊立金寳甁丹陛御榻從臣坐床咸具東西殿¶
在延華閣西左右各五間前軒一間圓亭在延華閣後¶
<pb:KR2k0036_WYG_031-12b>¶
芳碧亭在延華閣後圓亭東三間重簷十字脊覆以青¶
琉璃瓦飾以緑琉璃瓦脊置金寳瓶徽清亭在圓亭西¶
制度同芳碧亭浴室在延華閣東南隅東殿後傍有鹿¶
頂井亭二間又有鹿頂房三間輝和爾殿在延華閣右¶
六間傍有窨花半屋八間木香亭在輝和爾殿後東鹿¶
頂殿在延華閣東版垣外正殿五間前軒三間東西六¶
十五尺深三十九尺柱廊二間深二十六尺寢殿三間¶
東西四十八尺前宛轉置花朱闌八十五扇殿之傍有¶
<pb:KR2k0036_WYG_031-13a>¶
鹿頂房三間庖室二間面陽鹿頂房三間妃嬪庫房一¶
間縫紉女庫房三間紅門一鹿頂之制三椽其頂若笥¶
之平故名西鹿頂殿在延華閣西版垣之外制度同東¶
殿東殿之傍有庖室三間好事房二各三間獨脚門二¶
紅門一妃嬪院四二在東鹿頂殿後二在西鹿頂殿後¶
各正室三間東西夾四間前軒三間後有三椽半屋二¶
間侍女室八十三間半在東妃嬪院左西向半在西妃¶
嬪院右東向室後各有三椽半屋二十五間東鹿頂殿¶
<pb:KR2k0036_WYG_031-13b>¶
紅門外有屋三間鹿頂軒一間後鹿頂房一間庖室一¶
區在凝暉樓後正屋五間前軒一間後披屋三間又有¶
鹿頂房一間鹿頂井亭一間周以土垣前闢紅門酒房¶
在宫垣東南隅庖室南正屋五間前鹿頂軒三間南北¶
房各三間西北隅鹿頂房三間紅門一土垣四周之學¶
士院在奎章閣後四鹿頂殿之西偏三間(輟耕録回按/輝和爾  部)¶
(名也舊作畏吾/兒今對音譯改)¶
原文宗建奎章閣蒐羅中外才俊置其中(元史謝/端傳)¶
<pb:KR2k0036_WYG_031-14a>¶
　　(臣/)等謹按奎章閣在興聖殿西廡宣則門北見昭¶
　　儉録¶
原天厯初建奎章閣于西宫興聖殿之西廊為屋三間¶
以藏物中間諸官入直所北間南嚮設御座左右列珍¶
玩命羣玉内司掌之閣官署銜初名奎章閣𨽻東宫屬¶
官後文宗復位乃陞為奎章閣學士院置大學士五員¶
並知經筵事侍書學士二員承制學士二員供奉學士¶
二員並兼經筵官屬官則有羣玉内司專掌秘玩古物¶
<pb:KR2k0036_WYG_031-14b>¶
藝文監專掌書籍鑒書博士司專一鑒辨書畫授經郎¶
專一訓教集賽官大臣子孫藝林庫專一收貯書籍廣¶
成局專一印行祖宗聖訓及國制等書特恩剏製象齒¶
小牌五十上書奎章閣三字一面篆字一面䝉古字與¶
輝和爾字分散各官懸佩出入宫門無禁命侍讀學士¶
虞集撰記御書刻石閣中今上皇帝改奎章曰宣文(輟耕/録)¶
補上方嚮用文學開奎章閣置學士員立藝文監以治¶
書籍設藝林等庫任摹印將大修聖賢經傳之說以為¶
<pb:KR2k0036_WYG_031-15a>¶
成書知名之士多見進用自中朝至於外方金石之錫¶
承詔撰作幾無虚日(東山/集)¶
補仙居柯九思遇文宗於潛邸及即位置奎章閣特授¶
學士院鑒書博士凡内府所藏法書名畫金石鼎彞之¶
器咸命鑒定賜牙章得通籍禁署(稗史/集傳)¶
原文宗親祀天地社稷宗廟富珠哩翀為禮儀使竣事¶
上天厯大慶詩三章帝命藏之奎章閣(元史本傳作按/富珠哩舊  孛)¶
(术魯今從八/旗姓譜改正)¶
<pb:KR2k0036_WYG_031-15b>¶
原文宗在奎章閣有旨取國史閱之左右舁匱以往院¶
長貳無敢言吕思誠在末僚獨跪閣下争曰國史紀當¶
代人君善惡自古天子無觀閱之者事遂寢(同/上)¶
補天厯初李洞以待制召於是文宗方開奎章閣延天¶
下知名士充學士員洞數進見奏對稱㫖超遷翰林直¶
學士俄特授奎章閣承制學士洞既為帝所知遇乃著¶
書曰輔治篇以進文宗嘉納之(同/上)¶
原文宗開奎章閣作二璽一曰天厯之寳一曰奎章閣¶
<pb:KR2k0036_WYG_031-16a>¶
寳命虞集篆文(輟耕/録)¶
原天厯二年春上肇開奎章閣延登儒流入侍燕閒萬¶
幾之暇親灑宸翰書奎章閣記刻置禁中凡墨本悉識¶
以天厯之寳或加用奎章閣寳應賜者必閣學士持詣¶
榻前四復奏然後予之(黄文/獻集)¶
補奎章閣壁有宋徽宗畫承平殿曲宴圖并書自製曲¶
宴記(硏北/雜志)¶
補文宗開奎章閣自寫閣記甚有晉人法度雲漢昭回¶
<pb:KR2k0036_WYG_031-16b>¶
非臣庶所能及也(書史/會要)¶
補揭徯斯延祐元年以布衣入翰林為國史院編修官¶
天厯二年文宗聚勲戚大臣子孫於奎章閣教之命學¶
士院擇可為之師者無以易公乃擢公授經閣在興聖¶
殿西公早作必徒步先諸侍臣而至諸貴游受業者合¶
謀錢為貰馬公微聞之乃自置一馬尋復鬻之示不欲¶
以己為人累也(黄文/獻集)¶
補揭徯斯在奎章時上鑒所撰秋官憲典驚曰兹非唐¶
<pb:KR2k0036_WYG_031-17a>¶
律乎又鑒所進太平政要四十九章喜而呼其字以示¶
臺臣曰此授經郎掲曼碩所進卿等試觀之其本嘗置¶
御榻側(圭齊/集)¶
原天厯三年札實入為應奉翰林文宗召對奎章閣(元/史)¶
(本傳也按札實唐古特語/吉祥  舊作瞻思今譯改)¶
原文宗御奎章日學士虞集博士柯九思常侍從以討¶
論法書名畫為事時授經郎揭徯斯亦在列寵眷稍疎¶
因潛著一書曰奎章政要以進(輟耕/録)¶
<pb:KR2k0036_WYG_031-17b>¶
原天子在奎章閣有獻文石者平直如砥厚不及寸其¶
陽丹碧光彩有雲氣人物山川屋邑之形狀自然天成¶
非工巧所能摹儗其隂漫理紫潤可書可鐫有勅命臣¶
集記諸而攻材製匡廓植以為屛焉(道園學/古録)¶
原奎章閣有靈壁石竒絶名世御書其上曰奎章元玉(同/上)¶
原魏郡宋知古工寫竹石有進于明宗者明宗語左右¶
曰此真士大夫之筆天厯中為藝文監照磨京師人名¶
其竹為勅賜士大夫竹(應菴/隨録)¶
<pb:KR2k0036_WYG_031-18a>¶
原朱萬初善製墨純用松烟葢取三百年摧朽之餘精¶
英不可冺者用之非常松也天厯乙巳開奎章閣選儒¶
臣侍翰墨榮公存初康理公子山皆侍閣下以萬初所¶
製墨進大稱旨得祿食藝文館(堯山堂/外紀)¶
(原太子作奎章閣萬幾之暇觀書怡神則恒御焉臣集/奉勅銘之曰維皇穆清中正無為翼翼其欽聖性日熙)¶
(乃闢延閣左圗右史匪資燕娛稽古之理經緯有文如/日行天爰刻貞玉垂美萬年  道園學古録)¶
(原虞集記典天厯二年三月作奎章之閣備閒燕之居/將以緝熙  學乃置學士俾頌祖宗之成訓毋忘創業)¶
(之艱難而守成之不易也又俾陳夫内聖外王之道興/亡得失之故而以自儆焉其為閣也因便殿之西廡擇)¶
<pb:KR2k0036_WYG_031-18b>¶
(髙明而有容不加飾乎采斲不重勞于土木不過啟户/牖以順清燠樹&KR0869;閣以棲圖書而已至于器玩之陳非)¶
(古制作中法度者不得在列其為處也跬歩户庭之間/而清巖䆳宻非有朝會祠享時巡之事幾無一日而不)¶
(御於斯於是宰輔有所奏請宥密有所圖維爭臣有所/繩糾侍從有所獻替以次入對從容密勿葢終日焉而)¶
(聲色狗馬不軌不物者無因而至前矣即同上明年□/原馬祖常御書奎章閣記賛序  皇帝  位之)¶
(奎章閣布政四方大臣公卿以次進對少間則覽古文/國書綜覈古今求其治亂之原以施于天下以戒於羣)¶
(臣迺製奎章閣記俾百官鑱諸樂石至順二年十一月/上遣内侍至臣祖常門賜碑本一幅臣既受賜謹齋沐)¶
(為四言詩以贊于後辭曰皇帝明聖受天之命撫御四/海民物遂性物性既遂太和雍熙雨暘咸宜于于施施)¶
(清燕暇逸不游不田刻文埀訓萬世是傳賤臣荷寵天/光臨門寳藏私家以遺子孫臣拜稽首惟聖作憲羲畫)¶
<pb:KR2k0036_WYG_031-19a>¶
(禹疇法天行健有義有文於昭日星豈惟修辭大同子/經嗟臣螻螘待罪風紀瘝官追罰幸不訶鄙乃重受賜)¶
(天徳何報糜軀銜忠㒺極覆燾/原黄溍跋御書奎章閣記石刻)　(石田集年春三月上/天厯二)¶
(肇開奎章閣延登儒流入侍燕閒冬十月臣多爾濟作/頌以獻至順二年春正月御製閣記成秋七月某甲子)¶
(大學士泰禧宗禋使臣阿榮傳旨以刻本賜焉臣多爾/濟抃蹈而退襲藏惟謹以臣溍待罪太史屬俾紀其嵗)¶
(月于下方臣竊聞前侍學臣臣集為臣言皇上以萬幾/之暇親灑宸翰書奎章閣記刻置禁中凡墨本悉識以)¶
(天厯之寳或加用奎章閣寳應賜者必閣學士畫旨具/成槀特詣榻前四復奏然後予之非文學侍從近臣為)¶
(上所知遇者未嘗輕畀臣多爾濟當上踐祚之初以保/寧等處萬户召對明仁殿持詔發兵河東陕西尋以前)¶
(鋒迎敵遂巡鎮拊安河南山東又被旨督諸將平雲南/陛辭之日既賜之弓矢及他服用貴珍之物以重其行)¶
<pb:KR2k0036_WYG_031-19b>¶
(速凱旋而復命也顧以辭藝進而特預是賜殊常之恩/夐絶前比兹葢時清主聖弛武而隆文示之意嚮以風)¶
(厲于四方將使中林兎罝之士莫不鼓舞變化于雲漢/昭回之下甚盛徳也一顰一笑豈虚乎哉臣多爾濟以)¶
(周通之才出入文武動協上意抑可謂不辱君賜矣臣/是用備著之若夫天縱聖能心畫超詣有非疏賤下愚)¶
(所得而窺測者不敢贊一辭也直黄文獻集/濟唐古時語金剛也舊作鐸爾  今譯改)　(按多爾/)¶
(原陳旅羣玉内司華直題名記焉天厯二年作奎章閣/於興聖殿西於以稽古而怡神  故凡皇祖寳訓暨諸)¶
(載籍與夫玩好之珍率于是乎在至順元年置羣玉内/司以掌之司設監司一員司尉一員亞尉二員僉司二)¶
(員司丞二員典簿一員又設給使八人司膳四人留守/張金界奴作直舍于閣之旁侍書學士虞集扁曰華直)¶
(監司庫庫請于上詔臣旅為記改安雅堂集/蒙古語青色也舊作巙巙今譯)　(按庫庫/)¶
<pb:KR2k0036_WYG_031-20a>¶
(原虞集詩擊禹貢收浮磬堯階望矞雲自天承雨露拔/地起絪緼  拊磬音合衡從玉兆分巨鰲三島力威鳯)¶
(九苞文辨位資乾坎為山填幅員固知興寳藏不暇運/神斤書帙侵春潤香爐借宿薰烟光晴冉冉波影畫沄)¶
(沄融結由元化登崇荷聖君瑞于龜出洛重若鼎來汾/柱立尊王極磐安廣帝勛詎云陳秘玩因願獻前聞)¶
(道園學古録章閣感興詩/原薩都拉奎)　(奎章三月文書靜花落春/)¶
(深鎖閣門玉座不移天歩逺石碑空有御書存/錫詩集)　(薩天/)¶
(増薩都拉奎章閣進皇朝經世大典詩閣文章天子大/一統館閣詞臣日纂修方丈奎光懸秘  九重春色滿)¶
(龍樓門開玉鑰芸香動簾捲金鈎硯影浮聖覽日長萬/幾暇墨光流出鳯池頭  同上)¶
(原楊維楨宫詞急海内車書混一時奎章御筆寫烏絲/朝來中使傳宣  南國宫娥拱鳯池  復古詩集)¶
<pb:KR2k0036_WYG_031-20b>¶
(原周憲王元宫詞墨奎章閣下文辭盛太液池邊游幸/多南國女官能翰  外間抄得竹枝歌  海晏河清罷)¶
(虎符閒觀翰墨足歡娛内中獨召王/淵畫仿得黄筌孔雀圖  誠齊新録)¶
原至正元年改奎章閣為宣文閣藝文監為崇文監時¶
周伯琦為宣文閣授經郎教戚里大臣子弟每進講輙¶
稱旨日日備顧問帝以伯竒工書法命篆宣文閻寳仍¶
題扁宣文閣及摹王羲之所書蘭亭序智永所書千文¶
刻石閣中自是累轉官皆宣文崇文之間而眷遇益隆¶
矣(元史/本傳)¶
<pb:KR2k0036_WYG_031-21a>¶
　　(臣/)等謹按析津志崇文監在咸宜坊北一小巷内¶
　　本官署名也原書以係奎章閣之屬司故連𩔖採¶
　　入耳¶
補大臣議罷先朝所置奎章閣學士院及藝文監諸屬¶
官喀喇庫庫進曰民有千金之産猶設家塾延館客豈¶
富有四海一學房乃不能容耶帝聞而深然之即日改¶
奎章閣為宣文閣藝文監為崇文監存設如初就命庫¶
庫董治(元史本傳前按喀喇䝉古語黒馬也/庫庫義見  舊作康里巙巙今譯改)¶
<pb:KR2k0036_WYG_031-21b>¶
補至正元年制作宣文閣於大明殿之西北萬幾之暇¶
御閣閲經史以左右儒臣為經筵官日侍講讀(環谷/集)¶
補至元庚辰十有一月三日建宣文閣詔周伯竒篆題¶
閣牓及閣寳明年改元至正正月廿日特命為授經郎¶
先是學舍在宫門外隘陋弗稱於是有旨以玉徳宫之¶
西殿為學宿衛官等二十五人行弟子禮(近光/集)¶
原至正間初改奎章閣為宣文朝臣咸謂必命庫庫書¶
榜是時周伯琦雖在館閣精篆書而未為上所知庫庫¶
<pb:KR2k0036_WYG_031-22a>¶
日令篆書宣文閣榜十數紙周不識其意一日有㫖命¶
庫庫書宣文閣榜庫庫言臣所能者真書不古古莫如¶
篆朝廷宣文閣用篆書為得體周伯琦篆書今世無過¶
之者上如其言召伯琦書下筆稱㫖由是進用前輩臨¶
事明于大體引拔人才委曲成就之如此(天都/載)¶
(補汪克寛宣文閣賦貫鼇極立兮時雍四海一人兮車/書同作神京于燕薊  北辰乎天中懿聖王之御極煥)¶
(離明以當空復至元之盛治繩神武而丕隆淳風沕穆/膏澤涵洪文燄烜赫乎扶桑崦嵫之域仁聲駮沓乎濮)¶
(鉛祝栗之封既而乾符昭陳坤珍聿錫文徳誕敷皇圖/廣闢建傑閻乎中霄屹大明之西北揭宣文之嘉名亦)¶
<pb:KR2k0036_WYG_031-22b>¶
(𢎞摹於萬億爾乃凖小臬恢鴻基公輸獻巧匠石殫思/陶人運其埏埴玉工效其雕幾豫章松栢剪十尋之夭)¶
(矯金璧銀鏤致萬里之壞竒斧斤振鏗□之韻礱斵極/精致之宜四方子來經之營之𦍑不日而告成儼崔嵬)¶
(而峗巍觀夫岧嶤嵯峨崛岉瓌譎搆複桷而重□邈希/世而特出麗不踰奢儉不及質璇題翠甓崱繒綾而龍)¶
(鱗蛟吻踶甍奐翬飛而跂翼綺疏鏤列錢之玲瓏藻井/粲菱荷之繪飾玉璫璧英瀖濩而凌亂隋珠明月照耀)¶
(而恍惚瓊户耀孚尹之璀錯金鋪响連環之複叠梲㠥/&KR1976;而星懸栱衡縱而斗折枝掌扠㧎而鈄據芝栭欑羅)¶
(而戢□曲折要紹而環句層櫨&KR1761;佹而岌嶪交龍纒楣/横飛龍之梁棟雙蜺蟠礎聳擎天之柱石朱楣結曲而)¶
(縈迴鉛砌晶縈而煒燡艧垣流丹以周繚翠柏樛枝而/行立於是聖王駕玉輅張龍旂展乎國容輝乎皇儀望)¶
(舒陪夫左馭屏翳道夫前馳鳴和鸞之鏗鏘服衮龍之/陸離御斯閣以問道闡經幄之𢎞規帝幕髙懸天顔孔)¶
<pb:KR2k0036_WYG_031-23a>¶
(怡列儒紳而進讀對黼扆之嚴威舒緗帙之蟫蠧擴六/籍之精微咏仁咀義聆天語於羲昊言温氣和陳古道)¶
(于臯䕫殫詞臣之忠蓋恢聖學之緝熙内府頒竒珍於/翠釡上方瀉甘醴於玉巵和氣春融起天庭之黄色文)¶
(星環拱映帝座之清輝想夫聖躬聴講之餘臨眺倚徙/接羲娥之耿光納穹堮于無際東望則延春之閣崔巍)¶
(崢嶸横絶天半窅邈觚稜西瞰玉徳秘殿□曜月朗渺/太液之輕漪涵天光而滉瀁北瞻則萬嵗之山㠎嶫崷)¶
(崪崖洞谽谺草木蒼鬱南示象魏岝&KR2249;朱闕巉嵓嫓黄/道之啟途列閶闔之九闗猗歟休哉卓彼斯閣曠古曷)¶
(耦奠億萬之基圖闢八紘之户牖萃鴻碩以講劘稽典/墳于蝌斗于以廣睿朗之明極乎有截之垓埏廓聖聴)¶
(之聰達乎無垠之宇宙思昔石渠天祿徒以貯簡編之/糟粕麒麟凌烟祗以圖羽翼之英雄曷若聖王之制作)¶
(宣人文于萬代致文治于無窮彼𢎞文館聚四部之奥/愽白虎觀辨五經之異同又烏足與聖世而比隆也哉)¶
<pb:KR2k0036_WYG_031-23b>¶
(迺舞蹈而歌之曰於穆聖皇亶聰明兮雲漢昭回照萬/方兮嘉惠兆人臻羲唐兮傑□中天討憲章兮鵷鷺章)¶
(逢侍帝旁兮載稽典訓研籀倉兮治功彌隆追虞唐兮/人文宣朗貽億萬世而無疆兮  環谷集)¶
(補周伯琦承詔篆題宣文閣榜作雅詔題宫榜號宣文/延閣山儲盡典墳自笑蟲魚箋爾  敢將蛇蚓擬凌雲)¶
(明經重席從今是妙選登瀛在昔聞比屋可封知有日/經天緯地屬吾君  近光集)¶
(補又奉詔以玉徳殿西室為宫學詩膳學校尊崇盛典/揚詔遷玉徳殿西廊大官供帳調珍  内相傳宣飲御)¶
(觴授業慚無師道立明倫喜見國家昌皇風即日還三/代祀梓楩柟盡棟梁  同上)¶
(増周伯琦宣文下直詩樹亭亭翠栢倚朱闌雲母窻扉/逼暮寒玉徳殿前紅杏  數花猶作去年看  同上)¶
補金華張樞子長取三國時事撰漢本紀列傳附以魏¶
<pb:KR2k0036_WYG_031-24a>¶
吳載記為續後漢書七十三卷朝廷取其書置宣文閣¶
(元史隱/逸傳)¶
補多爾濟巴勒在經筵采前賢遺言類次為書凡四卷¶
帝覽而善之賜名治原通訓藏於宣文閣(元史本傳義/按多爾濟)¶
(見前巴勒威也舊作/朶耳直班今譯改)¶
原上得智永千文命近臣摹勒刻置宣文閣中所拓墨¶
本從官之有文學者則識以宣文閣寳而賜之(圭齋/集)¶
原仁宗嘗命管夫人書千字文勅玉工磨玉軸送秘書¶
<pb:KR2k0036_WYG_031-24b>¶
監裝池收藏又命子昂書六體為六卷子雍亦命書一¶
卷且曰令後世知我朝有善書婦人且一家皆能書也¶
(堯山堂/外紀)¶
補宣文閣勒石榻本皇帝以賜文臣之在左右者浦陽¶
鄭深時為授經郎兼經筵譯文官故得與焉草書凡三¶
百七十字真書凡三百五十五字(黟南/集)¶
原宣文閣旁有秘宻堂(大都宫/殿考)¶
(原張昱輦下曲戒似將慧日破愚昏白晝如常下釣軒/男女傾城求受  法中秘宻不能言  張光弼詩集)¶
<pb:KR2k0036_WYG_031-25a>¶
(原周憲王元宫詞咒安息薰壇建衆魔聴傳秘宻許宫/娥自從受得毘盧  日日持珠念那摩  誠齋新録)¶
補至正九年冬詔以皇子春秋日長宜親師就傅以知¶
學拜諭徳贊善各一員文學二員仍命以翰林學士直¶
學士待制兼其職復置正字司經各二員即興聖宫西¶
偏故宣文閣改曰端本堂以為肄學之所迺十一月九¶
日皇子始就學其禮皇子坐於皇帝位之右而左向其¶
左設師傅之位諭徳以下以次左坐而右向復置几其¶
間以奠裕宗皇帝所誦聖典比授經則别設授讀位司¶
<pb:KR2k0036_WYG_031-25b>¶
經正字執經𨗳皇子及諭徳以下選為伴讀者凡十人¶
(王忠/文集)¶
補烏古孫良楨為詹事院副詹事每直端本堂進正心¶
誠意之說親君子逺小人之道皇太子嘉納焉(元史/本傳)¶
補順帝開端本堂命皇太子入學以右丞相托克托大¶
司徒雅克布哈知端本堂事而命李好文以翰林學士¶
兼諭徳好文取史傳及先儒論說闗治體協經㫖者倣¶
真徳秀大學衍義之例為書十一卷名曰端本堂經訓¶
<pb:KR2k0036_WYG_031-26a>¶
要義奉表以進詔付端本堂命太子習焉(元史本傳哈/按雅克布)¶
(義俱見前舊作/雅不花今譯改)¶
補皇太子習大書端本堂上命庋其所書記之於籍或¶
以賜近侍宫臣則録所賜人姓名而登載之(圭齋/集)¶
(補王禕端本堂頌在興聖之宫皇帝攸居前殿後閣東/西萬廬有翼者堂  殿西廡厥堂何為皇子來處維時)¶
(皇子是為國本以承宗社繼體維謹輔養聖功貴早有/圖猶本在木必培其初皇帝曰嘻汝其就學前謨往訓)¶
(用益汝覺皇子敬恭來處於堂彛文曠典以莫不彰良/傅碩師左右挈提吉人正士前𨗳後規仁義之原成敗)¶
(之迹經史在列式受敷繹廣夏細旃諷誦從容狗馬聲/色靡接於躬日就月將遹觀緝熙朝斯夕斯聖□並躋)¶
<pb:KR2k0036_WYG_031-26b>¶
(前星有光于以増之少海既潤于以凝之國本既端國/本斯定神器有歸祗迓天命乾健而正離繼而明規重)¶
(矩叠丕開太平稽諸緜代亦有遐則博望之置承華之/闢處有非地厥效乃卑維今端本孰盛與夷巍巍我元)¶
(葉萬年億厯祚延洪係在今日於維斯堂擁/休蓄靈邦家之基永永是徵  王忠文集)¶
　¶
　¶
　¶
　¶
欽定日下舊聞考卷三十一¶
#+PROPERTY: JUAN 卷三十一舉正
<pb:KR2k0036_WYG_031-27a>¶
欽定日下舊聞考卷三十一舉正¶
　殿號嘉禧原書號訛作虢今改(趙孟頫/宫詞)¶
　鹿頂殿五間條原書鹿字俱訛作盝今據元史改¶
　弔橋原書弔訛作于　四面懸朱簾原書作朱懸落¶
　簾字今俱據昭儉録增改(文宸庫在宫/垣西南隅條)¶
　丹陛原書丹訛作單今改　學士院在閣後原書落¶
　閣名今據昭儉録増奎章二字(凝輝樓在/宏慶南條)¶
　有所圖維原書維訛作四今改(虞集奎/章閣記)¶
<pb:KR2k0036_WYG_031-27b>¶
　¶
　¶
　¶
　¶
　¶
　¶
　¶
欽定日下舊聞考卷三十一舉正¶
