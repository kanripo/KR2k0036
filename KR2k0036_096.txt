# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:24.660033
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷九十六
<pb:KR2k0036_WYG_096-1a>¶
欽定四庫全書¶
欽定日下舊聞考卷九十六¶
　　郊坰(西六/)¶
増元京城門西之左曰平則明改平則曰阜成(一大清/  統志)¶
　　(臣/)等謹按阜成門明正統四年改¶
本朝因之¶
原夕月壇在阜成門外繚以垣墻嘉靖九年建東向為¶
制一成祭用牲玉獻舞如朝日儀惟樂六奏從祀二十¶
<pb:KR2k0036_WYG_096-1b>¶
八宿木火土金水五星周天星辰壇方廣四丈髙四尺¶
六寸面白琉璃階六級俱白石内櫺星門四東門外為¶
瘞池東北為具服殿南門外為神庫西南為宰牲亭神¶
厨祭器庫北門外為鐘樓遣官房外天門二座東天門¶
外北為禮神坊䕶壇地三十六畆祭之日以寅祭之時¶
以酉(春明夢/餘録)¶
原夕月壇毎三嵗一親祭以丑辰未戌年行事朝日則¶
遣文臣夕月則遣武職(明嘉靖/祀典)¶
<pb:KR2k0036_WYG_096-2a>¶
原秋分祭夜明於夕月壇夜明之神東向二十八宿之¶
神周天星辰之神木火土金水星之神南向夜明之神¶
位版黄地素書五星二十八宿周天星辰之神俱緑地¶
金字(同/上)¶
増¶
月壇在阜成門外西郊制方東嚮一成方四丈髙四尺¶
六寸面甃金甎四出陛皆白石各六級方壝周九十四¶
丈七尺髙八尺厚二尺二寸壝正東三門六柱西南北¶
<pb:KR2k0036_WYG_096-2b>¶
各一門二柱柱及楣閾皆白石扉皆朱櫺壝東門北門¶
外燎鑪各一瘞坎一東北鐘樓一壝南門外西為¶
神庫¶
神厨各三間宰牲亭井亭各一南為祭器庫樂器庫各¶
三間(會大清/  典)¶
増¶
具服殿正殿三間左右配殿各三間周衞宫牆宫門三¶
間南嚮祠祭署三間北嚮左右各三門東北鐘樓一座¶
<pb:KR2k0036_WYG_096-3a>¶
壇東門北門各三門北門東角門一壇垣方二百三十¶
五丈九尺五寸外圍牆東自坊東抵壇垣東南角長二¶
百六十丈西自坊西抵壇垣西北角長二百四十丈四¶
尺直北為光恒街牌坊坊前界以朱栅長十有二丈八¶
尺(同/上)¶
　　(臣/)等謹按光恒街舊名禮神街雍正二年改今名¶
具服殿内¶
皇上御書額曰典崇郊坎聨曰西兑齋心陳白琥大田¶
<pb:KR2k0036_WYG_096-3b>¶
　　發咏慶黄雲¶
増凡夕¶
月每年秋分酉時祭遇丑辰未戌年¶
親祭餘年遣大臣攝祭玉用白璧禮神制帛一色白牲¶
用太牢樂六奏用光字舞八佾祝版白紙黄縁墨書祭¶
器豆登簠簋鉶尊均用陶色白祭品兼用太羮和羮祭¶
服¶
御玉色禮服(會大清/  典)¶
<pb:KR2k0036_WYG_096-4a>¶
　　(臣/)等謹按夕¶
月壇祭器乾隆十三年¶
皇上親加審定用昭祗敬¶
增乾隆十三年¶
皇上御製八月朔日秋分夕¶
月詩　少采當秋仲禋宗重夜明九經循白道萬物荷¶
西成朔魄將臨望虧輪本是盈銀蟾與丹桂齊語任閒¶
評¶
<pb:KR2k0036_WYG_096-4b>¶
　　(臣/)等謹按夕¶
月¶
御製詩恭載首見之篇餘不備録¶
増夕¶
月壇東有萬明寺南驢市口有慈明寺漏澤園有闗聖¶
廟南路園口有普濟藥王廟泰山聖母宫夫營鄉有九¶
天廟三聖殿甘家口有報恩寺天仙聖母祠廣福禪林¶
大悲菴(五城寺/院册)¶
<pb:KR2k0036_WYG_096-5a>¶
　　(臣/)等謹按萬明寺後殿鐘一明萬厯四年五月造¶
　　有萬明寺拜懴鐘六字孫國敉燕都遊覽志謂寺¶
　　中有蘭數本今已無植之者矣慈明寺萬厯四十¶
　　四年勅建碑一闗聖廟碑二一崇禎十五年工部¶
　　虞衡司主事趙之璽撰一為¶
本朝康熙二十九年中書髙聨璧撰普濟藥王廟已圮¶
　　磬一萬厯丁亥年造鐘一天啟甲子年造門外大¶
　　香鑪一崇禎年間造泰山聖母宫在普濟藥王廟¶
<pb:KR2k0036_WYG_096-5b>¶
　　傍亦圮廢僅餘門額耳門外大香鑪一崇禎年間¶
　　造九天廟後院為三聖殿碑二一萬厯二十年工¶
　　部文思院副使張秉忠撰一勒明慈聖皇太后徽¶
　　號字作直行居中萬厯壬寅孟秋立報恩寺碑一¶
　　户部觀政平舒劉漢儒撰天啓元年二月立天仙¶
　　聖母祠碑一監察御史上黨賈鶴年撰萬厯十一¶
　　年二月立廣福襌林磬一天啟五年造大悲庵鐘¶
　　一嘉靖三十六年造¶
<pb:KR2k0036_WYG_096-6a>¶
增順天府西有寳塔寺(明一/統志)¶
　　(臣/)等謹按寳塔寺殿前塔髙二丈餘磚基髙三尺¶
　　許第一層疊石為之二層製方每方刻菩薩像三¶
　　四五層皆六面每面刻佛像有正統十三年賜禮¶
　　部劄付碑云寺初名宰塔後改今名¶
増慈悲院在阜城門西闗大街北(五城寺/院冊)¶
　　(臣/)等謹按慈悲院乾隆二十八年潭柘僧募建為¶
　　收養老雅廢疾之所¶
<pb:KR2k0036_WYG_096-6b>¶
原衍法寺有勅建碑(順天/府志)¶
　　(臣/)等謹按衍法寺在阜成門外大街路北前殿左¶
　　碑明大學士李東陽撰右碑吏部尚書楊一清撰¶
　　皆正徳七年五月立後殿右碑户部山東司郎中¶
　　古瀛王愛撰萬厯壬寅仲春立今節録楊碑於後¶
　　以志顛末焉¶
(增明楊一清衍法寺碑畧賜京師阜成門外西一里許/有寺曰衍法憲宗皇帝所  額也勝國為觀音寺建置)¶
(始末無可考國朝天順間嘗即其故址而新之寺之名/始著成化甲午太監阮安再新之請于朝得賜今額至)¶
<pb:KR2k0036_WYG_096-7a>¶
(今又四十年其廢甚于舊太監張雄捐貲鼎建中為大/覺殿前為天王殿為明王殿後為千佛閣又後為真武)¶
(殿伽藍觀音二殿列于左祖師地藏二殿列于右鐘鼔/二樓對列于殿前之左右輔以脩廊繚以髙墉像設經)¶
(幢咸具其外東為齋堂為庖厨西為禪堂為茶室又各/為方丈若干楹經始于正徳三年春三月落成于六年)¶
(十月正徳/七年立石)¶
增衍法寺後殿遼幢一又施食幢僅餘下截(五城寺/院冊)¶
　　(臣/)等謹按遼尊勝陀羅尼幢字畫尚明晳可辨施¶
　　食幢上刻神像皆乾隆三十六年寺僧于殿左掘¶
　　得者¶
<pb:KR2k0036_WYG_096-7b>¶
(増尊勝陀羅尼幢記六伏聞䕶明下降愛欲度于四生/調御出興遂震摇於  種恒施慈念廣建悲心示方便)¶
(於三乘發宏誓於四願教之惠施作苦海之津梁化以/歸依指迷遠之徑路比為常宏釋梵永濟人天遷神忽)¶
(現於縁周示跡故留於遺法遂冇封祑于堂殿或乃刋/勒於碑幢諷之者福不唐捐誦之者功超逺刧若乃輕)¶
(埃霑處㣲影覆時非惟獲果于未來兼亦除殃于&KR0136;去/者莫若佛頂尊勝陀羅尼矣翊爰從稚齒幸沗趨庭才)¶
(逾辨李之年旋稟學詩之訓遂乃自強不息温故知新/礪鉛刃而不愧雕蟲望金科而將期中鵠豈為禍從天)¶
(降運與願違立身才始于弱冠倐爾俄鍾於何怙邇後/董幃孫閭悉捐子夏之書日徃月來但泣髙柴之血其)¶
(奈世同石火時若電光傷嗟未復于筋骸荏苒旋逾於/終制遂乃捫心静算滌慮沈思深慙于聖代甘間又恥)¶
(於明時虛度是以編聯陋喝採綴蕪詞相庭始叙于行/蔵候府驟昇於&KR1567;幕粉幃蘭省数年而幸沗優游典郡)¶
<pb:KR2k0036_WYG_096-8a>¶
(倅戎兩鎮而謬經履厯至若貳留三使伏鉞擁旌葢嚴/訓之所致也今於墳所建斯幢者奉為薦考妣之亡靈)¶
(也亡考長官世襲簪裾性惟凊慎守謙恭則無爽五常/藴敏惠則洞閑三教爰因筮仕著功勤而早遂科名不)¶
(顧字人歎徒勞而終歸里社亡妣夫人浮陽茂族鄒魯/名家稟親教而洞曉婦儀氶閨訓而妙熟女史加以姿)¶
(瑰態逸從夫之淑慎遐彰儀静體閑守徳之功容備著/豈謂因纒㣲恙莫駐盛顔畏日煦而花露俄零悲風扇)¶
(而香魂忽散翊念茲永訣痛切追思早年雖備于送終/繼日徒嗟於不逮是以特抽静俸用搆良縁市翠琰於)¶
(靈巖命奇工於帝里罄之巧思運彼殊材次鵠鶴以翔/空列狻猊而繞座匪圖壯䴡悉去繁華惟仗聖言以資)¶
(㝠魄雲盤雨泛如聞甘露之香寳鐸風摇似聴苦空之/韻多多盛事一一難宣靡托髙才貴形實錄㐲願驚禽)¶
(駭獸依聖影以獲安孝子順孫薦幽靈而勿替時統和/十八年嵗次庚子四月戊申朔七日甲寅丙時大同軍)¶
<pb:KR2k0036_WYG_096-8b>¶
(節度管内觀察處置等使金紫崇祿大夫檢校太保使/持節雲州諸軍事雲州刺史兼御史大夫上柱國隴西)¶
(縣開國男食邑三百户李翊弟將/仕郎守秘書省校書郎懿建幢)¶
原資福寺明正統間僧圓昇建至嘉靖初尚膳監太監¶
馬潮修之中有山西按察司僉事督理宣府邉儲四明¶
錢俊民碑書之者禮部左侍郎任邱李時也殿前梵塔¶
上勒片石有壬寅三月三日字未知何時所建(渌水亭/雜識)¶
　　(臣/)等謹按資福寺土人呼臥佛寺已圮廢今西直¶
　　門外大街迤南有寺數椽亦名資福乃寺僧移棲¶
<pb:KR2k0036_WYG_096-9a>¶
　　於此而仍舊名耳香鑪一欵曰資福寺永逺奉佛¶
　　萬厯丙子仲夏鑄其西空壤有仆碑文已漫滅碑¶
　　隂尚膳監太監馬海等字尚可辨當即錢俊民所¶
　　撰者惟成徳渌水亭雜識誤馬海名作潮為未核¶
　　耳距碑數十武有塔形製如妙應寺白塔而髙稍¶
　　遜中空為佛龕而無像設南向門一門額石刻云¶
　　多寳佛聞釋迦佛説妙法蓮華經我能仁三展浄¶
　　土供多寳佛十方分身諸佛雲集一處我身出現¶
<pb:KR2k0036_WYG_096-9b>¶
　　為聴經故千生少遇萬刼難逢諸衆同修共成佛¶
　　果壬寅仲春二月造渌水亭以仲春為三月亦誤¶
　　也¶
原慈慧寺去平則門僅二里萬厯間蜀僧愚菴所創寺¶
中栴檀金像乃黄太史輝手自撥蠟精工特甚寺碑陶¶
太史望齡撰文黄太史書丹外有蜘蛛碑甘井碑金剛¶
塔碑並稱能品(長安/客話)¶
原慈慧寺成于萬厯壬寅周匝列大樹牆百堵砌以亂¶
<pb:KR2k0036_WYG_096-10a>¶
石隨其稜角曰虎皮墻寺後有閣供栴檀佛黄南充輝¶
手定坯笵寺有蜘蛛塔碑甘井碑金剛塔碑皆南充書¶
蜘蛛塔者南充誦金剛經次一蜘蛛縁案上正中立向¶
佛而伏驅之盤跚復來就前位南充曰聴經來耶誦經¶
終卷蜘蛛寂然舉而視之遺蜕耳以沙門法龕而塔之¶
(帝京景/物畧)¶
　　(臣/)等謹按慈慧寺¶
本朝乾隆二十二年奉¶
<pb:KR2k0036_WYG_096-10b>¶
勅重修山門内為殿兩重後殿恭懸¶
皇上御書匾曰妙三明地寺北虎皮牆在今牆後又数¶
　　百武蜘蛛塔在虎皮牆外東北隅今土阜耳其碑¶
　　則移于前殿門右碑式如幢髙餘三尺方廣餘二¶
　　尺南面鐫佛像北面鐫塔記東刻偈語西刻附記¶
　　文蜘蛛塔碑左為萬厯十九年頒賜藏經勅㫖碑¶
　　碑隂為金剛經碑後殿左碑明禮部尚書李長春¶
　　撰别無陶望齡碑及甘井碑又黄輝所造撥蠟金¶
<pb:KR2k0036_WYG_096-11a>¶
　　像今已無存¶
(增黄輝徃生塔記循萬厯辛丑秋七月九日農予禮誦/行道次冇大鼅鼄  右臂且及指若欲縁念珠行者予)¶
(䄂委之地則凝立不遑如聴誦然誦畢乃徐徐東南行/止窻下予心異之謂曰若則吾誓度衆生之一也一念)¶
(之差受身遂别若處此久矣豈亦有意回向耶吾為若/持佛名號誦徃生陀羅尼願若即捨業身立歸净土蛛)¶
(口眼俱動如答如念持誦已予復中前説蛛乃奄然撮/聚身帖于足予意其困思也暮而燭之身帖如故乃知)¶
(其随持誦化去矣童子曰是體大而腹&KR1102;若久却飲食/也者取視之輕如蟬蜕藏之不腐以示愚庵法師愚庵)¶
(曰大菩薩徃徃行異類中兹鼅鼄殆勃荷比耶予曰菩/薩之行異類也以異類皆菩薩故若鸚鵡□鵒念佛生)¶
(浄土多矣謂菩薩之為鸚鵡鸜鵒也奚不可者然鸚鵡/鸜鵒何嘗不自菩薩哉愚庵曰然昔觀音大士自現蛤)¶
<pb:KR2k0036_WYG_096-11b>¶
(蜊中令檀越生大信心即是第一説法今聞此蜘蛛徃/生者咸歡喜歎羡皈依浄土勝于口勸百陪其説法功)¶
(徳亦不可思議宜塔之以示來者予曰然遂為之/記係以偈言塔在慈慧寺記成於十月十九日)¶
(增黄輝徃生塔附記文麝語云大昊師蜘蛛而結網又/云其毒中人猶惨以澱  羊乳等觧之夫众土久逨本)¶
(性以巧相罔以罔相師三毒習氣誰非蜘蛛也者不了/毒無自性及性無量光偏于味毒無味毒之中而欲觧)¶
(之即盡大地為澱麝羊乳乎亦猶無益也亡友李孟修/竹嘗云王介甫以蜘蛛張一面之綱為知誅義然吾聞)¶
(此物善知寳珠而居之質或大如車輪變現光怪飛絲/如絙能與龍門火龍取之則入水水龍取之則入火然)¶
(兼兩龍之力以門則智窮而珠為取矣其得名殆以此/知珠之説余未見所出孟修讀書多言必有據就如二)¶
(説皆太昊之所師耳物各以我保所寳我相生人必爭/之以毒謀食食必生毒而世反以為樂其智勇絶異如)¶
<pb:KR2k0036_WYG_096-12a>¶
(輪蛛絙絲變現光怪能與龍勍而不能不窮抱能共取/其珠而不能保水火之無争自有犄以來而樂苦皆若)¶
(此矣此蜘蛛一聞佛名即得徃生于凊浄摩尼寶珠光/中是珠也無可取無可爭亦無可知亦無無知之量是)¶
(乃可名真知珠矣哉塔/成附記于碑側如此云)¶
(增李長春慈慧寺碑畧為阜成門外迤西二里許有寺/一區乃諸中涓義置以  施茶之所會上人真貴自蜀)¶
(入燕諸中涓延而居此聞于大内聖母慈聖宣文明肅/皇太后增繕殿宇錫以大藏賜名慈恵薟人與地兩相)¶
(重而寵靈赫□盛于都邑矣時予請急過豦上冢上人/乞文為停軺一日舁之上人號愚庵家在吾蜀安岳縣)¶
(云萬厯二十/年十二月立)¶
原古葬宫人之所謂之宫人斜京城阜成門外五里許¶
<pb:KR2k0036_WYG_096-12b>¶
有静樂堂磚甃二井屋以塔南通方尺門謹閉之井前¶
結石為洞四方通風宫人有病非有名稱者例不賜墓¶
則出之禁城後順貞門傍右門承以殮具舁出元武門¶
經北上門北中門逹安樂堂授其守者召本堂土工移¶
北安門外易以朱棺禮送之静樂堂火葬塔井中凡宫¶
人故必請㫖凡出必以銅符合符乃遣嘉靖末有貴嬪¶
捐貲易民地數畆其焚燼不願井者悉内地中(菊隠/紀聞)¶
原慈慧寺後不二里有静樂堂其牆隂皆宫人葬處所¶
<pb:KR2k0036_WYG_096-13a>¶
謂宫人斜也(長安/客話)¶
　　(臣/)等謹按慈慧寺後西北隅隙地土人目為静樂¶
　　堂故址與舊虎皮牆相距不數十歩地形㣲髙南¶
　　向立二石逺望如門扇又如華表髙可二丈餘廣¶
　　約二尺厚不盈尺下截四圍皆隆起数分其右石¶
　　前左楞刻為水波凸捲之形皆大如𤓰舊稱洞在¶
　　井前今惟此石之西南有井居人汲以灌畦他無¶
　　所見未知其即塔井舊地否也至蔣一葵長安客¶
<pb:KR2k0036_WYG_096-13b>¶
　　話所稱去慈慧寺二里許者殆又指嘉靖中續置¶
　　宫人葬地而言非復静樂堂之原處故去寺較逺¶
　　耳¶
増永隆寺在阜成闗外香山郷漏澤園即地藏寺(五城寺/院冊)¶
　　(臣/)等謹按永隆寺明正統間修初名地藏寺後改¶
　　永隆禪寺碑二一天順三年翰林學士西秦黄諫¶
　　撰一嘉靖二十四年左中允兼修撰姚江孫陞撰¶
(增黄諫永隆寺碑畧盛金倦大覺氏之宫崇構大興殿/閣相望者莫京師為  而占據幽勝尤莫西山若也西)¶
<pb:KR2k0036_WYG_096-14a>¶
(山距都城三四十里遊者朝出夕疲去阜成門西二里/許罔阜隠然疊起若拱若㐲嘉林沃壤宜樹冝稼是近)¶
(城之幽勝又莫是若也據幽勝之所舊有地蔵寺基相/傳為金源氏時建以無碑議弗可考正統改元僧録司)¶
(右善世闗西呆公因徃來西山經此深為嘅然命弟子/無照鏡公曰是古刹勝地不可廢也鏡公領其事日除)¶
(榛莾闢土地工未畢果公示滅鏡公受僧録司牒主其/衆嵗癸亥勅賜永隆禪寺今年夏諫使自安南囘葬亡)¶
(子珌於寺後隙地刻雅□文于石瘞之時鄙陽深公方/説楞嚴諸經乃偕饒公請曰維是寺之成壊托之斯文)¶
(敗請書於堅珉以傳弗窮天順三年嵗在/己邜夏四月開山第一代住持慧鏡立石)¶
増順天府西有西域寺(明一/統志)¶
　　(臣/)等謹按西域寺在阜成闗外馬家溝俗呼三塔¶
<pb:KR2k0036_WYG_096-14b>¶
　　寺明宣徳年間建今已頺圮僅存數楹階下二碑¶
　　猶屹立一正統十門僧烏巴廸呢雅實哩等為其¶
　　師雅爾鼐羅宻克立吏部郎中金陵曹義撰文一¶
　　𢎞治十七年太僕卿金陵李綸撰文門外仆碑二¶
　　一没土中一碑面反貼贔屭間尚可見者成化十¶
　　四年六月李哲立石等字至三塔止存二其一已¶
　　廢西南隅榛壤中别有一塔相距較逺製亦不同¶
　　僧云是為普同塔不在三塔之列也¶
<pb:KR2k0036_WYG_096-15a>¶
(增曹義西域寺碑畧西京都阜成之西三里許冇古刹/三塔寺乃灌頂廣善  天佛子大國師茶毘之所也大)¶
(國師名雅爾鼎羅宻克茟言智光號無隐姓王氏山東/慶雲人年十五移北京吉祥法雲寺禮西天班廸逹桑)¶
(噶實哩國師傅天竺聲明記論授心印嘗侍師遊五臺/諸山得覩文殊妙相太祖命譯其師班廸逹四衆弟子)¶
(菩薩戒奉使西域至天竺國及烏斯藏等處宣傳聖化/乗皆感慕相隨入貢比還再徃後率其衆來朝太宗念)¶
(其勤勞擢僧録司闡教尋陞善世俾迎大寳法王及還/&KR2589;對多所見賛賜圖書國師冠金織袈裟禪衣諸物仁)¶
(宗誥封為圓融妙慧浄覺宏濟輔國先範衍教灌頂廣/善大國師命居大能仁寺宣宗勅有司度僧百餘與之)¶
(為徒建大覺寺以佚其老上加封西天佛子示寂于宣/徳十年六月享年八十有八僧臘七十有三□頌辭世)¶
(云空空大覺中永㫁去來蹤實體全無和含虚寂照同/儼然坐化三日入龕又三日掩龕舉體柔和容貌如生)¶
<pb:KR2k0036_WYG_096-15b>¶
(茶毘之日大慈法王秉法炬甫置薪龕頂智火逬出五/色光明化畢骨皆金色舍利盈掬造塔葬于晹臺山仍)¶
(建寺宇賜名西竺其弟子分其舍利建塔寺于各處其/大國師烏巴廸呢雅實哩等建造灰塔于茶毘所告成)¶
(之日賜名西域令其徒布建實哩為住持庻使燈續相/傳久而益堅焉正統十年嵗次乙丑四月初八日嗣法)¶
(弟子灌頂廣善大國師烏巴廸呢雅實哩等立石梵刹/增李綸西域寺重修碑畧  都成之西三里許冇)¶
(曰西域圓融妙慧浄覺宏濟輔國光範衍教灌頂廣善/大法師大通法王智光上師優于先見于此創建以為)¶
(道場𢎞治戊午大能仁寺西天佛子舉興修之念罄已/囊槖兼募衆縁上開特賜銀兩不期年而落成上師世)¶
(家山西蔚州人姓翟氏甫八嵗禮大通法王為衣鉢侍/者師授灌頂廣善大國師教傳宻乗經典心印祕上師)¶
(厯厯諳𨽻無遺一日忽召其徒曰爾等尚當竭力笑修/以報皇上莫大之恩語畢跏趺而逝時𢎞治辛酉十月)¶
<pb:KR2k0036_WYG_096-16a>¶
(二十六日也追封浄修悟妙灌頂大國師西天佛子大/智法王建塔于晹臺山西竺寺師祖九域門人後以茶)¶
(毘所灰骨礲石為塔兹寺𢎞治十七年七月立雅按雅/爾鼐唐古特語夏居也羅蜜克智慧眼也舊作  納囉)¶
(釋彌班廸達桑噶義俱是前寔哩威也舊作板的達薩/訶咱釋哩烏巴廸呢雅梵語法術也寔哩義見上舊作)¶
(吾巴帖耶布逹實哩實哩梵語佛/威也舊作勃塔室哩今俱譯改)¶
原嘉興觀在阜成門稍北而西徑路兩傍多樹自此至¶
䨇峯寺北通白石橋觀有小閣絶髙西即利瑪竇墳(燕/都)¶
(逰覽/志)¶
(增萬厯辛巳歐羅巴國利瑪竇入中國始到肇慶劉司/憲某待以賔禮持其貢表逹關廷所貢耶蘓像萬國圖)¶
<pb:KR2k0036_WYG_096-16b>¶
(自鳴鐘鐡絲琴等上啟視嘉歎命馮宗伯琦叩所學惟/嚴事天主謹事國法勤事器算耳利瑪竇紫髯碧眼面)¶
(色如朝華旣入中國襲衣冠譯語言躬揖拜皆習越庚/戌利瑪竇卒詔以陪臣禮葬阜成門外二里嘉興觀之)¶
(右其坎封也異中國封下方而上圍方若臺址圜若斷/木後虛堂六角所供縱横十字文後垣不琱篆而旋紋)¶
(其脊紋若螭之岐其尾脣紋若蝶之矯其鬚旁紋若象/之卷其鼻也垣之四隅石也杵若塔若焉祔左而葬者)¶
(其友鄧玉函墓前堂二重祀其圖之聖賢堂前晷石有/銘焉曰美日寸影勿爾空過所見萬品與時併流  帝)¶
(京景/物略)¶
　　(臣/)等謹按利瑪竇塋在馬家溝其坎封之制及塋¶
　　後堂六角塋前堂二重一如劉侗帝京景物略所¶
<pb:KR2k0036_WYG_096-17a>¶
　　云至嘉興觀土人云在利瑪竇塋東北今遺址莫¶
　　辨矣¶
原太傅惠安伯張公園在嘉興觀之右牡丹芍藥各數¶
百畆花時主人制小竹兠供遊客行花塍中(燕都遊/覽志)¶
　　(臣/)等謹按張氏園今無考¶
原惠安伯張元善園中牡丹自言經營四十餘年筋力¶
半疲于此花自籬落至門屏無非牡丹也最後一空亭¶
周遭皆芍藥宻如韭畦約有十萬餘本(袁中/郎集)¶
<pb:KR2k0036_WYG_096-17b>¶
原都城牡丹時無不徃觀惠安園者園在嘉興觀西二¶
里堂後牡丹數百畆(帝京景/物略)¶
(原王世貞過張氏園詩髙休沐時相過猶言惜未頻風/塵餘此地山水更何人  咏消蘭燼清輝掩桂輪氷盤)¶
(薦沉緑不道故侯/貧  弇州山人稿)¶
　¶
　¶
　¶
欽定日下舊聞考卷九十六¶
