# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:24.707555
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷九十八
<pb:KR2k0036_WYG_098-1a>¶
欽定四庫全書¶
欽定日下舊聞考卷九十八¶
　　郊坰(西八/)¶
增元京城門西之北曰和義明改和義曰西直(一大清/  統志)¶
　　(臣/)等謹按西直門之名始自明永樂中¶
本朝因之門外修治石道西北至¶
圓明園二十里每嵗¶
聖駕自¶
<pb:KR2k0036_WYG_098-1b>¶
宫詣¶
園凡¶
蹕路徃來因事攄懐悉昭垂於篇什兹謹載其始見之¶
　　章至凡一事而¶
屢垂藻翰則有¶
御製詩全帙在例不具録¶
增乾隆十年¶
御製西直門外詩　良苗近隴復遐町一雨能迴五穀¶
<pb:KR2k0036_WYG_098-2a>¶
青今日輕輿憑覽處稍紓半夏刻靡寧　晩田稻可冀¶
豐還瞻望每每一解顔不為沽名勤望嵗樂憂此外更¶
無闗¶
(原蔣山卿出西直門望西山詩山路出西郊外尋幽興/已賖徑迴迷落日林合隠疎花  色争迎馬湖光欲泛)¶
(槎翠㣲多少寺處處足煙霞西南泠集憐輕塵花半妥斜陌/補孫樓郊西詩上苑春偏麗  郊更可)¶
(栁初眠緑樹鶯聲外青山馬首前夕/陽南北淀彷彿太湖山  百川集)¶
增西直門外石道轉北有演梵寺瑞像菴(五城寺/院册)¶
　　(臣/)等謹按演梵寺鐘一明萬厯年間造瑞像菴有¶
<pb:KR2k0036_WYG_098-2b>¶
　　舊佛像¶
原薊東一十里有髙梁之水(魏氏土/地記)¶
　　(臣/)等謹按髙梁河為玉河下游玉泉山諸水注焉¶
　　髙梁其舊名也自髙梁橋以上亦謂之長河詳見¶
苑囿門¶
原濕水又東南髙梁之水注焉水出薊城西北平地泉¶
東注經燕王陵北又東逕薊城北又東南流入濕水俗¶
諺云髙梁無上原清泉無下尾葢以髙梁㣲涓淺薄裁¶
<pb:KR2k0036_WYG_098-3a>¶
足津通憑藉㳙流方成川甽清泉至潞所在枝分更為¶
㣲津散漫難尋故也(水經/注)¶
原斛律羡轉使持節都督幽平營東燕六州諸軍事幽¶
州刺史導髙梁水北合易京東㑹于潞因以灌田邊儲¶
嵗積轉漕用省公私獲利焉(北齊書/本傳)¶
(原遼乾亨元年七月耶律沙等及宋兵戰于髙梁河小/卻耶律休格色珍横撃大敗之  遼史景宗紀)¶
(原至順三年三月以帝師汎舟于髙梁/河調衛士三百挽舟  元史文宗紀)¶
原大城東門内道左有魏征北將軍建成鄉景候劉靖¶
<pb:KR2k0036_WYG_098-3b>¶
碑晉司隸校尉王宻表靖功加於民宜在祀典以元康¶
四年九月二十日刋石建碑碑云魏使持節都督河北¶
道諸軍事征北將軍建成鄉候沛國劉靖字文恭登梁¶
山以觀源流相㶟水以度形勢嘉武安之通渠羡秦民¶
之殷富乃使帳下丁鴻督軍士千人以嘉平二年立遏¶
於水導髙梁河造戾陵遏開車箱渠其遏表云髙梁河¶
水者出自并州潞河之别源也長㟁峻固直截中流積¶
石籠以為主遏髙一丈東西長三十丈南北廣七十餘¶
<pb:KR2k0036_WYG_098-4a>¶
歩依北岸立水門門廣四丈立水遏長十丈山水暴發¶
則乗遏東下平流守常則自門北入灌田嵗二千頃凡¶
所封地百餘萬畆至景元三年辛酉詔書以民食轉廣¶
陸費不贍遣謁者樊晨更制水門限田千頃刻地四千¶
三百一十六頃出給郡縣改定田五千九百三十頃水¶
流乗車箱渠自薊西北逕昌平東盡漁陽潞縣凡所潤¶
含四五百里所灌田萬有餘頃髙下孔齊原隰底平疏¶
之斯溉决之斯散導渠口以為濤門灑滮池以為甘澤¶
<pb:KR2k0036_WYG_098-4b>¶
施加于當時敷被于後世晉元康四年君少子驍騎将¶
軍平鄉候宏受命使持節監幽州諸軍事領䕶烏丸校¶
尉寧朔將軍遏立積三十六載至五年夏六月洪水暴¶
出毁損四分之三剰北岸七十餘丈上渠車箱所出漫¶
溢追惟前立遏之勲親臨山川指授規略命司馬闗内¶
候逢惲内外將士二千人起長㟁立石渠修主遏治水¶
門門廣四丈立水遏五尺興復載利通塞之宜凖遵舊¶
制凡用功四萬有餘焉諸部王候不召而自至襁負而¶
<pb:KR2k0036_WYG_098-5a>¶
趨事者葢數千人詩載經始勿亟易稱民忘其勞斯之¶
謂乎於是二府文武之士感秦國思鄭渠之績魏人置¶
豹祀之義乃遐慕仁政追述成功元康五年十月十一¶
日刋石立表以記勲烈并記遏制度永為後式焉(水經/注)¶
　　(臣/)等謹按晉書劉宏傳云宏字季和沛國相人父¶
　　靖鎮北將軍宏有幹略政事之才以舊恩起家太¶
　　子門大夫略遷率更令張華甚重之由是為寧朔¶
　　將軍假節監幽州諸軍事領烏丸校尉甚有威惠¶
<pb:KR2k0036_WYG_098-5b>¶
　　為幽朔所稱以勲徳兼荗封宣城公云云葢即元¶
　　康四年建遏之人也史但言其於幽朔有威惠而¶
　　不詳其蹟其父靖又於史無傳觀水經注所載可¶
　　以補史乗之闕至元康為晉惠帝紀年元嘉為五¶
　　代宋文帝紀年中間相距一百三十餘載水經刋¶
　　本訛康作嘉今謹改正其他訛脱之處依舊本增¶
　　改者凡十有四字至靖父子所建之遏及碑皆不¶
　　可考矣¶
<pb:KR2k0036_WYG_098-6a>¶
原髙梁閘在西直門外迤北一里至元二十九年建名¶
西城閘(水部/備考)¶
原承安三年命勿毁髙梁河牐從民灌溉(金/史)¶
原齊園在西直門稍右園盡則髙梁橋矣園中海棠甚¶
多西鑿一曲磵引橋下水灌之上作板橋亭邊有叢竹¶
(燕都遊/覽志)¶
　　(臣/)等謹按髙梁河側之齊園今無考¶
原髙梁河離西直門僅半里橋跨河上兹水源發西山¶
<pb:KR2k0036_WYG_098-6b>¶
滙為西河東為小渠由此入大内稱御河水急而清魚¶
之沉水底者鱗鬛皆見橋北精藍碁置嵗四月八日為¶
浴佛會四方來觀肩摩轂擊浹旬乃已(長安/客詁)¶
　　(臣/)等謹按今髙梁橋南北牌坊各一南之南面曰¶
　　長源北面曰永澤北之北面曰資安南面曰廣潤¶
　　度橋為¶
倚虹堂由此溯長河為¶
樂善園皆詳¶
<pb:KR2k0036_WYG_098-7a>¶
苑囿門¶
増髙梁橋在西直門西半里跨髙梁河(一大清/  統志)¶
原過髙梁橋楊栁夾道帶以清流洞見沙石佛舍傍水¶
結搆精宻朱户粉垣隱見林中者不可悉數(珂雪/齋集)¶
原水從玉泉來三十里至橋下夾岸髙栁絲垂到水緑¶
樹紺宇酒旗亭臺廣畆小池䕃爽交匝嵗清明日都人¶
踏青輿者騎者步者游人以萬計浴佛日重午游亦如¶
之(帝京景/物略)¶
<pb:KR2k0036_WYG_098-7b>¶
(増袁宏道髙梁橋詩是節是祇園會讙同曲水池嬉童/歌串亂天女鬘華隨  樹皆停葢無波不泛巵魚龍與)¶
(角觗樂事㸔人為作袁中郎集經雪殘葉猶戀樹山水/原陸啟浤高梁橋    冬郊未)¶
(入髙梁淙淙橋下度萬物静相忘豁然領竒悟及此見/夙心斜陽忽西暮  賁趾山房詩集)¶
(原朱茂昞淸明日過髙梁橋作幔髙梁河水碧彎環半/入春城半繞山風栁易斜摇酒  岸花不斷接禪闗)¶
(看塲壓處掉都盧走馬跳丸何事無那得丹/青尋好手清明别寫上河圖  石門遺稿)¶
原至元七年建大䕶國仁王寺于髙梁河十一年三月¶
寺成十六年八月置大䕶國仁王寺總管府二十二年¶
正月發諸衛軍六千八百人給䕶國寺修造(元史世/宗紀)¶
<pb:KR2k0036_WYG_098-8a>¶
(原文宗幸䕶國仁王寺遂汎舟玉泉盖苗進曰今頻年/不登邊隅未靖正當恐懼修省何暇逸遊以臨不測之)¶
(淵乎帝嘉納之賜以對衣上/尊即日還宫  元史本傳)¶
　　(臣/)等謹按䕶國仁王寺今無考¶
原大徳五年正月奉安昭睿順聖皇后御容于䕶國仁¶
王寺(元史成/宗紀)¶
原至治三年十一月勅㑹福院奉北安王諾摩罕像于¶
髙梁河寺(元史㤗定帝紀那按諾摩罕䝉古/語檏實也舊作  木罕人譯改)¶
(原虞集劉正奉塑記像至元七年世祖皇帝始建大䕶/國仁王寺嚴𣑽天佛  求竒工為之得劉正奉于黄冠)¶
<pb:KR2k0036_WYG_098-8b>¶
(師正奉先事青州杞道録傳其藝及被召又從阿尼爾/格學西天梵相神思妙合遂為絶藝凡兩都名刹有塑)¶
(土笵金摶換為佛者一出正奉之手天下無與比由是/上兩賜宫女為之妻又命以官長其屬迨今四十餘年)¶
(凡行幸無所不從今皇帝尤重象教嘗勅正奉非有㫖/不許擅為人造神象其見貴異如此正奉名元字秉元)¶
(薊之寳坻人年七十矣其官曰昭文館大學士正奉大/夫秘書監卿  道園學古録)¶
(原又大䕶國仁王寺恒産之碑濱初至元七年秋昭睿/順聖皇后於都城西髙梁河之  大建佛寺三年而成)¶
(時裕宗在東宫襄善贊美所以奉慈闈尊梵王宏法海/之盛心無所不用其極以佛法不徒行必依于人人不)¶
(可以無食中宮乃斥粧奩營産業以豐殖之已而効地/獻利者隨方而至物衆事繁建總管府統於内置提舉)¶
(司提領所分治於外嵗滋月積府之政日以懈田失故/額租賦不登寺之基日以削至大元年皇太后翼扶明)¶
<pb:KR2k0036_WYG_098-9a>¶
(聖慨然思述祖宗之徳念昭睿順聖經始之仁罷總管/府建會福院以平章政事宣政院使阿卜呼穆爾布哈)¶
(為會福院使綜核名實遣官分道約部使者集郡縣吏/申畫疆塲樹識封畛厯四載始仍舊貫視常嵗之入相)¶
(倍蓰焉凡經𨽻夲院若大都等處者得水地二萬八千/六百六十三頃五十一畆有竒陸地三萬四千四百一)¶
(十四頃二十三畆有竒山林河泊湖渡陂塘柴葦魚竹/塲二十九玉石銀鐵銅鹽硝鹻白土煤炭之地十有五)¶
(栗為株萬九千六十一酒舘一𨽻河間襄陽江淮等處二/提舉司提領所者得水地萬三千六百五十一頃陸地)¶
(萬九千八百五頃六十八畆有竒江淮酒舘百有四十湖/泊津渡六十有一税務閘埧各一内外人户總三萬七)¶
(千五十九實賦役者萬七千九百八十八殿宇為間百/七十五櫺星門十房舍為間二千六十五牛具六百二)¶
(十八江淮牛之𨽻官者百三十有三經界既正版籍既/一皇帝以為能稱孝養意進封阿卜秦國公辭上曰爾)¶
<pb:KR2k0036_WYG_098-9b>¶
(逮事世祖乃累朝舊臣封以此毋庸辭出制書親授之/皇太后樂其有成功也命詞臣載文勒石以垂永乆嗚)¶
(呼一寺之政必得其人乃舉况天下之大四海之衆乎/  同上  按阿卜呼䝉古語取也穆爾布哈義俱見前)¶
(舊作安普忽馬/兒不花今譯改)¶
原水從髙梁橋而西傍有極樂真覺諸寺臨之前廣源¶
閘節之上麥莊橋越之過橋為湖界以長隄湖在隄南¶
稻田豆塲在隄北曰西隄者城西隄也隄行八九里龍¶
王廟廟之傍黑龍潭又行一里堤盡右有村上青龍橋¶
即玉泉山下也(帝京景/物略)¶
<pb:KR2k0036_WYG_098-10a>¶
　　(臣/)等謹按真覺寺詳載¶
苑囿門¶
樂善園卷内茲不具録¶
原極樂寺門外有二栁髙拂天長條踠地可掃馬蹄寺¶
中有松亦佳(燕都游/覽志)¶
　　(臣/)等謹按極樂寺今尚存碑二明嘉靖門立一為¶
　　大學士袁郡嚴嵩撰一無撰人姓名¶
原極樂寺去髙梁橋三里馬行濃緑中若張葢殿前有¶
<pb:KR2k0036_WYG_098-10b>¶
松數株松身鮮翠嫩黄斑剥若大魚鱗可七八圍(瀟碧/堂集)¶
原寺臨水有垂楊婀娜甚殿前四松遮䕃不見一人寺¶
左國花堂花已凋殘惟存故畦耳堂左有三層臺望西¶
山惜樹封之(燕都游/覽志)¶
原寺成化中建中有牡丹園春日游屐恒滿園有髙樓¶
萬厯壬辰進士曠鳴鸞欲登之寺僧辭以乆扄不便開¶
曠不聽甫登樓火發曠與樓俱燼(春明夢/餘録)¶
原萬厯己未夏予與崑山顧鍚疇九疇華亭董象恒臣¶
<pb:KR2k0036_WYG_098-11a>¶
棐過極樂寺栁隂結軌命酒賦詩予詩有連空碧草皆¶
游幕到處垂楊作酒籌之句九疇極為賞撃詩不足傳¶
俊遊則不易得也(明水軒/日紀)¶
增極樂寺在髙梁橋西三里至元時建(畿輔寺/觀志)¶
　　(臣/)等謹按極樂寺元至元間建春明夢餘録謂成¶
　　化中建當是重修¶
増髙梁橋堤北數十里大抵皆别業僧寺低昻踈簇緑¶
樹漸逺間以水田界如雲脚下空距橋可三里為極樂¶
<pb:KR2k0036_WYG_098-11b>¶
寺址寺天啓初年猶未毁也門外古栁殿前古松寺左¶
國花堂牡丹西山入座澗水入厨神廟四十年間士大¶
夫多暇數遊寺輪蹄無虛日袁中郎黄思立云小似¶
錢唐西湖然(帝京景/物略)¶
増極樂寺西有靈通觀雲林寺(五城寺/院册)¶
　　(臣/)等謹按靈通觀碑一明大學士葉向髙撰天啓¶
　　三年立雲林寺後僧塔一上有石刻云臨濟正宗¶
　　三十四世開山建雲林堂上雲下浪本和尚塔弟¶
<pb:KR2k0036_WYG_098-12a>¶
　　子實證立¶
(増葉向髙靈通觀記略官靈通觀者以祀靈官盖賜號/也觀在京師之乾方靈  嘗効靈于文祖朝為國家所)¶
(崇奉而秩祀其英爽變化神威燀赫具在舊碑中則兹/觀之有舉莫廢宜也經始于天啓之孟冬落成于次年)¶
(之仲秋天啓三年歲/次癸亥仲秋立石)¶
　　(臣/)等謹按明葉向髙記中所稱舊碑今已無存¶
原白石閘西至青龍閘二十里至元二十九年建(水部/備考)¶
　　(臣/)等謹按白石閘之橋今尚存又有小白石橋在¶
　　白石橋稍西¶
<pb:KR2k0036_WYG_098-12b>¶
原鎮國寺在白石橋(順天/府志)¶
　　(臣/)等謹按白石橋之鎮國寺今廢¶
原致和元年三月命僧千人修佛事于鎮國寺(元史㤗/定帝紀)¶
原駙馬都尉萬公白石莊在白石橋稍北臺榭數重古¶
木多合抱竹色蔥蒨盛夏不知有暑附郭園亭當為第¶
一(燕都游/覽志)¶
　　(臣/)等謹按白石莊今廢¶
原萬駙馬白石莊有爽閣鬱岡軒翳月池(帝京景/物略)¶
<pb:KR2k0036_WYG_098-13a>¶
(原劉榮嗣白石莊萬都尉園作竹仙圃宜秋色相將戀/夕曛松青新濯兩槐古舊侵雲  牖池光合山樓石翠)¶
(分鳯簫遺韻在擬向/月中聞  半舫集)¶
原延夀菴在白石橋西二里殿宇精嚴其後髙樓九楹¶
左右翼樓各五楹一啓西忩嘉木纎蘿紛敷翳薈西山¶
隠映若以翠屏圍之(燕都游/覽志)¶
　　(臣/)等謹按白石橋之延夀菴今廢¶
原大佛寺在西直門北三里寺後有髙阜積土甃石為¶
之廣袤幾二里山上有真武祠踏青士女正月必先至¶
<pb:KR2k0036_WYG_098-13b>¶
其地(燕都游/覽志)¶
　　(臣/)等謹按大佛寺即大慧寺今存殿兩重¶
本朝乾隆二十二年重修前殿恭懸¶
御書額曰慧燈常朗聯曰妙示真如空色相浄開正覺¶
　　攝聲聞後殿供笵銅佛像恭懸¶
御書額曰靈峰慈䕃聯曰潮音普覺聲聞界水觀中涵智¶
　　慧珠¶
原明正徳癸酉司禮監太監張雄建寺于宛平縣香山¶
<pb:KR2k0036_WYG_098-14a>¶
鄉畏吾村賜額曰大慧并護勅勒于碑寺有大悲殿重¶
簷架之中笵銅為佛像髙五丈土人遂呼為大佛寺嘉¶
靖中太監麥某提督東厰于其左増盖佑聖觀于是合¶
寺觀計之殿宇凡一百八十三楹拓地田百二十一畆¶
盖是時世宗方信道士而厭緇流内官惟恐寺刹之毁¶
故建道觀于其旁而寺後之山又有真武祠藉此以存¶
寺也寺之始建大學士茶陵李東陽為碑工部尚書湯¶
隂李鐩書之新寧伯譚祐篆額其増置佑聖觀也大學¶
<pb:KR2k0036_WYG_098-14b>¶
士餘姚李本撰文禮部尚書髙安呉山書之成國公朱¶
希忠篆額其後萬厯壬辰重修則太子太保禮部尚書¶
太倉王鍚爵撰記(渌水亭/雜識)¶
　　(臣/)等謹按成徳渌水亭雜識所載寺傍之佑聖觀¶
　　今已廢李東陽李本王鍚爵三碑並無存者寺後¶
　　之山及真武祠亦乆廢¶
原李東陽墓在城西畏吾村(順天/府志)¶
　　(臣/)等謹按李東陽墓今無考¶
<pb:KR2k0036_WYG_098-15a>¶
(原西涯墓在北京城外其家族姓漸㣲至以墓前白石/碑搗碎與販鹽者挿和以賣吁可慨也  瓦釡漫記)¶
増白石橋西有朝真觀(五城寺/院册)¶
　　(臣/)等謹按朝真觀有明碑三成化年間碑二皆都¶
　　察院左都御史温陽李賔撰萬厯四十三年碑一¶
　　刑部雲南清吏司主事王文邁撰又¶
本朝康熈三十三年重修碑一太常寺少卿勵杜訥撰¶
原出真覺寺循河五里玉虹偃卧界以朱欄為廣源閘¶
俗稱豆腐閘即此閘引西河水東注深不盈尺宸游則¶
<pb:KR2k0036_WYG_098-15b>¶
陼水滿河可行龍舟縁溪雜植槐栁合抱交柯雲覆溪¶
上為龍舟駐處毎通惠河水涸糧運不前則遣官於此¶
祭禱請水焉(長安/客話)¶
　　(臣/)等謹按廣源閘座¶
本朝以來頻加修葺恭值¶
聖駕經行於此地易舟始達繡漪橋至¶
清漪園詳見¶
苑囿門¶
<pb:KR2k0036_WYG_098-16a>¶
原廣源閘在西直門西七里至元二十六年建(水部/備考)¶
原英廟文宗兩朝御舟藏廣源閘上别港(燕石/集)¶
増乾隆三十六年¶
御製過廣源閘換舟遂入昆明湖沿縁即景雜詠　廣¶
源設閘界長堤河水遂分髙與低過閘陸行纔數武換¶
舟因復溯東西　萬夀寺無二里遙墻頭髙見繡旛飄¶
維新梵宇非崇佛都為今冬慶典昭　朱衣僧跪寺門¶
前不挂紫衣不透禪(向賜紫衣皆為透禪/褒嘉今逝無一矣)驀直進舟弗¶
<pb:KR2k0036_WYG_098-16b>¶
返顧箇維調御証因縁　夾岸香翻禾黍風無論髙下¶
緑芃芃所希此後雨暘若未敢秋前説兆豐　水㾗漲¶
落尺猶餘蒲葦根還泥帶淤(前月二十一夜雨過驟西/山諸水漲發以致昆明湖)¶
(水平堤即啓青龍橋尾閭宣洩水勢隨落今所見葦根/之泥猶前日水痕也至其下游東城濠及閘河雖間有)¶
(漫口旋即堵築而北運河一帶堤岸完固無/虞武清諸邑不致如去年之受潦差足慰耳)北運河消¶
隄岸固闗心慶未害菑畬　麥莊迤邐接長春(麥莊長/春二橋)¶
(名/)平水無勞更易䑳西岸營房初建置(昨嵗議為大器/營兩翼各建營)¶
(房一區視健鋭營之制選勁旅居之演/習大器因于隄西之南隖度地鳩工)無非惠衆俾安¶
<pb:KR2k0036_WYG_098-17a>¶
身　東岸墻臨聖化寺其中林木頗清幽晨涼圖趂歸¶
御苑更弗門前命繫舟　軋軋鳴榔過繡漪(橋/名)昆明百¶
頃緑波披舟行十里詩八首却未曾消四刻時(一時八/刻四刻)¶
(始半/時也)¶
　　(臣/)等謹按聖化寺繡漪橋應載¶
苑囿門恭讀¶
御製詩此八章乃由廣源閘易舟即景之作今仍以始¶
　　事為重謹載入廣源閘條¶
<pb:KR2k0036_WYG_098-17b>¶
(原何御廣源閘望西山詩春山水有佳趣景象在朝暾/晨倚河堤望曠然盡平原  □寂已歇秋容粲復繁疏)¶
(峰互對立叠澗迅相奔行人穿露薄樵子出烟村陟嶺集/遂及巔泝流得竆源詎訽世外樂聊辟區中喧  白湖)¶
増朝真觀西有延慶寺(五城寺/院册)¶
　　(臣/)等謹按延慶寺凡明碑三正徳年間勅論碑二¶
　　崇禎癸未年重修碑一翰林院侍講清苑孫從慶撰¶
原鄭公莊在萬夀寺左度橋而南有亭在平疇亭外俱¶
稲田縁堤蓮芡盖鄭戚畹園也(燕都游/覽志)¶
　　(臣/)等謹按鄭公莊今無考¶
<pb:KR2k0036_WYG_098-18a>¶
　¶
　¶
　¶
　¶
　¶
　¶
　¶
　¶
<pb:KR2k0036_WYG_098-18b>¶
　¶
　¶
　¶
　¶
　¶
　¶
　¶
欽定日下舊聞考卷九十八¶
#+PROPERTY: JUAN 卷九十八舉正
<pb:KR2k0036_WYG_098-19a>¶
欽定日下舊聞考卷九十八舉正¶
　征北將軍原書訛作征南　建成訛作建城　元康¶
　訛作元嘉　王宻表下脱靖字　㶟水訛作□且脱¶
　水字　羡訛作美　丁鴻督軍士訛作督丁鴻軍士¶
　　潞河之别源也訛作黄河之别潢　暴發訛作暴¶
　戻　潤含訛作潤合　孔齊訛作孔濟　修主訛作¶
　修立今俱改(大城東/門内條)¶
　¶
<pb:KR2k0036_WYG_098-19b>¶
　¶
　¶
　¶
　¶
　¶
　¶
　¶
欽定日下舊聞考卷九十八舉正¶
