# -*- mode: mandoku-view; -*-
#+TITLE: 欽定日下舊聞考
#+DATE: 2015-08-24 22:40:22.950662
#+PROPERTY: ID KR2k0036
#+PROPERTY: BASEEDITION WYG    
#+PROPERTY: JUAN 卷二十二
<pb:KR2k0036_WYG_022-1a>¶
欽定四庫全書¶
欽定日下舊聞考卷二十二¶
　國朝宫室(十四/)　(西苑二/)¶
瀛臺臨水為¶
迎薫亭(宫國朝/  史)¶
　　(臣/)等謹按¶
迎薫亭¶
御書額曰對時育物聨曰相於明月清風際只在髙山¶
<pb:KR2k0036_WYG_022-1b>¶
　　流水間¶
藻韻樓折而東南向者為¶
補桐書屋北向者為¶
隨安室(宫國朝/  史)¶
　　(臣/)等謹按¶
補桐書屋東室聨曰摩空野鶴養其性遶壑風泉清道¶
　　心西室聨曰清隂欲凌霄漢上逺意自在山水間¶
隨安室聨曰栁隂分綠籠琴几花片飛紅入鏡屏¶
<pb:KR2k0036_WYG_022-2a>¶
乾隆九年¶
御製補桐書屋作　瀛臺雙桐向所有因循枯一成獨¶
樹秋夜春朝失侣隂認巢好鳥徘徊去老榦吟風似作¶
悲團葉無心菶承露樹猶如此人何堪爰命郭槖為補¶
足佳隂依然罨綠牕相得乍喜矧相妒未必人心似樹¶
然世間雲雨紛新故倚桐無語立斯須彷彿廿年前覓¶
句(雍正二年在此讀書屈指至今/二十年矣光隂瞬息為之悚然)¶
乾隆十年¶
<pb:KR2k0036_WYG_022-2b>¶
御製四琴詩　瀛臺補桐書屋所餘老桐因循復枯惜¶
其材製為四琴各錫之名而題以詩　瀛蓬仙籟　弱¶
水湯茫不可極有山三㸃突焦墨齊人掔腕徒相憶中¶
多不死森森植不為㸑下為牖北無弦亦可鳴以黙靜¶
好天然中繩尺鳯嗉玉軫太古式偈演無生仙籟畟比¶
邱得道山叟寂補桐主人餘結習枯榮入目迷五色¶
湘江秋碧　不解攫醳解琴意七弦掛壁何不可暉十¶
有三丁晨星導和理性圖書左湘江夜月來水仙牕暎¶
<pb:KR2k0036_WYG_022-3a>¶
飄蕭綠隂鎻何須鳴玉覓金儒愛渠亦復周旋我　臯¶
禽霜唳　招鶴棲桐桐即鶴斵桐肖鶴鶴即桐幻哉今¶
昔今原昔是一是二將毋同龍齦鳯額渾餘事春風秋¶
月何怱怱　雲海移情　補桐時節桐森森因風常作¶
太古音曾不數年隣死灰當前枯菀同陶隂㡳俟為薪¶
識偉物雷霄裁作氷弦琴成連古有今則無移情詎必¶
雲海深棐几髙張殿閣凉南風一曲𣺌予心¶
乾隆十一年¶
<pb:KR2k0036_WYG_022-3b>¶
御製春正幸瀛臺曲宴外藩是日因至補桐書屋詩¶
梅放香珠草茁芽果然春色最仙家恰聽松竹勝韶管¶
適可琴書悦嵗華蜀紙再臨春日帖(宋蘇軾有春/帖子詞帖)越甌¶
一試雨前茶駐年要識無常住次第花櫺旭影斜¶
乾隆十二年¶
御製新春補桐書屋詩　嘉宴錫逺人(翌日宴凖/噶爾夷使)翠䍐¶
駐西苑光風桞外揺春色壺中宛徙倚憩書屋俯仰眄¶
雲巘池陽水漸脆牆隂雪初輭嫩莎忽已萌生稊未能¶
<pb:KR2k0036_WYG_022-4a>¶
綰孤琴何必撫雙鶴原堪欵幾餘此静討逸興復不淺¶
大哉造化功妙矣韶華轉¶
又¶
御製補桐書屋率題　温暾曉日一牕紅牕下工夫想¶
像中昔日今時猶歴歴補桐書屋自雙桐　枯枝早是¶
中琴材(截舊桐為四琴/亦於是室藏之)新榦扶疎翠影堆凈几明牕重¶
得句肯教虚度此頻來　石門松影鬱蕭森書室三楹¶
倚碧岑階下淙淙鳴曲注朱弦不奏亦琴心¶
<pb:KR2k0036_WYG_022-4b>¶
乾隆十四年¶
御製補桐書屋作　書屋蕭閒研席清嫩陽堪愛一窻¶
明靜中㡳覺華年近時聴街衢爆竹聲　松門石磴歩¶
徘徊五色雲中望趯臺最愛庭柯餘雪在錯疑昨夜綻¶
寒梅　每教舊句聨新句(曾為補桐書屋圖掛之壁間/數年來于此得句即復書之)¶
可識今年即去年憂樂向來何處著惟餘省嵗念無遷¶
乾隆二十一年¶
御製補桐書屋詩　詰曲玲瓏石逕深每來端是稱予¶
<pb:KR2k0036_WYG_022-5a>¶
心新枝萋菶待三月舊樹風華在四琴(斵舊材為四琴/各有名篋藏室)¶
(中/)題壁詩成今續昔開函書展昔猶今窻前正作紛糅¶
勢却為農祥喜不禁¶
乾隆三十五年¶
御製補桐書屋戲題　新柯舊樹己枝齊突兀庭前葉¶
未萋欲問草衣雙立者(桐畏寒北方冬季必/収束其枝縛草䕶之)可同齧缺¶
與王倪¶
　　(臣/)等謹按¶
<pb:KR2k0036_WYG_022-5b>¶
補桐書屋¶
御製詩謹繹有闗紀述事實者恭載卷内餘不備錄¶
乾隆六年¶
御製題瀛臺隨安室詩　隨安者取其隨所遇而安之¶
義故凡勝地虚庭明牕淨几無不以是顔其軒葢藉以¶
觸目會心云耳　書室依林俯碧瀾文牕紗綠稱遐觀¶
庭虚松栢泛清籟坐久衣裳生峭寒觸目有懐皆逺俗¶
忘言何處不隨安爐烟畫永禽魚適長嘯一聲天地寛¶
<pb:KR2k0036_WYG_022-6a>¶
乾隆四十年¶
御製隨安室詩　隨安舊書室是處與題名况昔棲遲¶
地(雍正二年曾/居此讀書)如聞佔畢聲幾曾徳業進空憶就將情¶
所愧宣尼語三年曷有成¶
　　(臣/)等謹按¶
隨安室¶
御製詩謹繹有闗紀述事實者恭載卷内餘不備錄¶
補桐書屋又折而東為¶
<pb:KR2k0036_WYG_022-6b>¶
待月軒(宫國朝/  史)¶
　　(臣/)等謹按¶
待月軒東室聨曰寫楹常看霞生際對坐宛當月上時¶
　　又曰半奩綠水菱花對一㡧青山畫幅横南一間¶
　　為海神祠北建六方亭于石巖之上顔曰鏡光亭¶
　　綠樹環繞濃隂如繪有桑柘一株尢蒼古旁臨水¶
　　際構亭于水中為牣魚亭轉石逕而南為牝谷¶
乾隆二十八年¶
<pb:KR2k0036_WYG_022-7a>¶
御製牣魚亭詩　池上為亭號牣魚曲欄屧步偶憑諸¶
陡思大雅靈臺什不覺怡然覺愧如¶
乾隆三十九年¶
御製待月軒詩　太液東臨碕岸假山西倚碧嶒素娥¶
自應早見綠字雅合名稱誰此依依心遲(去/聲)對其貼貼¶
波澄我惟偶來便去待月于斯未曾¶
又¶
御製鏡光亭詩　臨水虚亭號鏡光微風不動液池滄¶
<pb:KR2k0036_WYG_022-7b>¶
岸傍人栁非昔樹常乃幻知幻是常¶
　　(臣/)等謹按牣魚亭諸處¶
御製詩皆恭載首見之篇餘不備錄¶
綺思樓西崇臺北為¶
長春書屋屋後室曰潄芳潤(宫國朝/  史)¶
　　(臣/)等謹按¶
綺思樓之西山上為臺額曰八音克諧¶
長春書屋三楹南向聨曰松烟衝翠幄雲逕繞花源又¶
<pb:KR2k0036_WYG_022-8a>¶
　　聨曰澹蕩青陽盎棼煴瑞旭舒後門額曰延爽曰¶
　　導青東室額曰賔鳯聨曰閒庭不改風還月欹案¶
　　依然易與詩又曰商鼎周彛自典重檻葩苑樹相¶
　　芬芳西室額曰學林聨曰庭饒芳毯鋪生意座有¶
　　芸編結古歡又聨曰鳥吟花笑自餘樂月白風清¶
　　無盡藏潄芳潤聨曰勝地尚傳詩句在好山合作¶
　　畫圖看又内室聨曰悟物思遥託恱心非外求西¶
　　穿堂聨曰地髙逰目逺雲歛騁懐寛¶
<pb:KR2k0036_WYG_022-8b>¶
乾隆二十四年¶
御製賦得潄芳潤　時雨聖門化心源學海通既因傾¶
瀝液庻得契鴻濛座擁琳瑯府神遊翰墨叢張公辭善¶
頌陸氏義彌崇晰理誠無斁研精轉不窮若論親切句¶
恒在典謨中¶
　　(臣/)等謹按潄芳潤¶
御製詩恭載首見之篇餘不備錄¶
長春書屋西池亭曰懐抱爽(宫國朝/  史)¶
<pb:KR2k0036_WYG_022-9a>¶
　　(臣/)等謹按懐抱爽左右山石間有劍石二恭勒¶
皇上御書曰插笏¶
仁曜門東沿堤過崑崙石渡橋橋上有亭曰垂虹又沿¶
堤東南一亭曰俯清泚(宫國朝/  史)¶
御製人字栁賦(有序/)　西苑南液池北岸有人字栁者¶
數百年以上物也今秋仆於風命補種之因成是賦¶
憶行春於癸酉賦南苑之雙栁嘆賔主其莫恒感新舊¶
為非偶歸而禁籞偶臨池岸閒走若人字栁者有言寓¶
<pb:KR2k0036_WYG_022-9b>¶
以意而非口曰樹有菀枯奚與人世彼補植者已是贋¶
鼎則體物者寧非多事爾時雖心知其非而莫能與之¶
為議也逮今秋之孟月忽終風之落天乍似轟雷耾耾¶
而有如熛怒弗止振蘀蓬蓬而遇輒摧堅葱菁者亦莫¶
不偃婆娑者安望其全然而葱菁者暫偃而其身復起¶
如故婆娑者難全而連根遂以仆焉爰命奉宸例視海¶
子種仍各根培植而冀其生成合為一樹絞縛而無分¶
彼此靈和殿前何異張緒當年上林苑中漫稱公孫病¶
<pb:KR2k0036_WYG_022-10a>¶
已於是兩足分立一項挺成俯液池以冩影望趯臺而¶
馳情則何異樓閣東風聽歌舞於宣徳荆凡南國閲紀¶
載於春明者哉乃對人字而歌曰昔議雙栁今何若兮¶
使無補種終寂寞兮實固非久名可託兮人字若答而¶
歌曰名實胥幻誰恒在兮成則有壊匪愛實害兮一之¶
為甚豈可再兮¶
乾隆十七年¶
御製賦得太液栁　人字低臨太液池栽培誰辨永宣¶
<pb:KR2k0036_WYG_022-10b>¶
時居然後老同彭祖未覺先零傲悦之春景青瞳仍望¶
望秋風綠髪故絲絲世間松栢翻難並得地延年意可¶
思¶
　　(臣/)等謹按太液栁¶
御製詩恭載首見之篇餘不備錄¶
俯清泚稍北曰¶
淑清院(宫國朝/  史)¶
　　(臣/)等謹按¶
<pb:KR2k0036_WYG_022-11a>¶
淑清院¶
皇上御書額曰水流雲在¶
乾隆七年¶
御製淑清院見桃花始開泛杯有作　琤琮韻裏繁枝¶
斜纔苞錦纈遲蒸霞如是色聲堪静悟不必能聽倩綠¶
芭峭寒尚切披香殿青韶却釀淑清院天公濯垢認三¶
生(昨日/微雨)今朝恰見春風面¶
乾隆十五年¶
<pb:KR2k0036_WYG_022-11b>¶
御製淑清院詩　石徑度流泉竒探小有天樹垂氷作¶
雨砌暖玉生烟屈膝紅牆繞蜵蜎紫閣連不如深翠處¶
精舍作幽偏¶
　　(臣/)等謹按¶
淑清院¶
御製詩謹繹有闗紀述事實者恭載卷内餘不備錄¶
淑清院東北有室曰葆光(宫國朝/  史)¶
　　(臣/)等謹按¶
<pb:KR2k0036_WYG_022-12a>¶
葆光室額為¶
聖祖御書¶
皇上御書聨曰天向淡間無礙㢠雲從閒處有餘姿又¶
　　聨曰心觸清機親翰墨目逰潤景足精神¶
乾隆二十三年¶
御製葆光室詩(康熙年間額也皇/祖御題扁)　假山閲世如太古¶
穿幽乃造十笏所上有詭石聳雲根下有渫泉淙神乳¶
注焉不竭酌不窮兩字葆光威鳯舞羮牆宛憶¶
<pb:KR2k0036_WYG_022-12b>¶
神堯年艾蓬誰䆒䝉莊語¶
　　(臣/)等謹按¶
葆光室¶
御製詩恭載首見之篇餘不備錄¶
淑清院左渡橋為¶
韻古堂(宫國朝/  史)¶
　　(臣/)等謹按¶
韻古堂舊為蓬瀛在望乾隆己夘平定回部㨗音甫至¶
<pb:KR2k0036_WYG_022-13a>¶
　　適江右大吏獻臨江新獲周鑄鐘十一枚¶
皇上考定為鎛鐘貯之堂内易名韻古有¶
御製韻古堂記恭錄卷内¶
御製韻古堂記　韻古堂因何而作也曰用舊堂而易¶
以新名是易也非作也然則因何而易也曰以獲古鎛¶
鐘貯之斯堂易其名亦可云作也鐘之出以臨江牧者¶
物色坡陀間掘地而得古鐘十一地方大吏以聞傳致¶
闕下辨其名知為周時所鑄是宜羶薌其事而為之記¶
<pb:KR2k0036_WYG_022-13b>¶
也堂在淑清院南臨液池可望瀛臺故舊名曰蓬瀛在¶
望而今易之為韻古也葢自黄帝命伶倫與榮將鑄十¶
二鐘以和五音是鐘之於樂為最古黄鐘而下三分損¶
益上下逓生黄鐘定而八音六律無不定以立均出度¶
紀之以三平之以六成於十二以為萬事根本故帝王¶
制禮作樂莫不以是為棘或曰鎛鐘大小殊編鐘大小¶
同其説如何律鐘之説又如何曰八音無非律磬亦律¶
磬琴亦律琴其他諸樂無不皆然獨鐘云乎哉然金聲¶
<pb:KR2k0036_WYG_022-14a>¶
而玉振之金為始故曰律鐘非編鎛之外别有所為律¶
鐘也云有律鐘者篤古泥而不知音者也鎛鐘大小殊¶
而厚薄同編鐘大小同而厚薄殊其不同者正所為同¶
也且如排簫長短殊而一孔長簫一器而六孔長簫編¶
鐘之説也排簫鎛鐘之説也故鎛鐘排簫先出而編鐘¶
長簫後出此首剏質朴椎輪大輅之義也律應十二鐘¶
缺其一為補成之以全厥初也聆其聲頗不合於今律¶
則以古器經久而移其本音古人論之詳也我¶
<pb:KR2k0036_WYG_022-14b>¶
聖祖心天之心政古之政親考律吕正齊量無不大當¶
而獨未及鎛鐘者豈以時將有待故引而未發耶今既¶
得古鎛鐘於西師奏凱之時則闡¶
前開後備八音之正撰垂一代之鴻規在此時乎在此¶
時乎故因記韻古堂而申其義如此也¶
乾隆二十七年¶
御製韻古堂詩　西江出鎛鐘東壁稽册府定樂概増¶
今(今以臨江得古鎛鐘仿鑄入樂副以特磬備十二律/聲振始終之節古鐘闕一者並為補足弆之堂中)¶
<pb:KR2k0036_WYG_022-15a>¶
藏器號韻古服堯之服頌堯言不行堯行堯豈然韻古¶
顏堂吾恧旃斯民三代語不刋安得華胥風現前¶
乾隆二十八年¶
御製題韻古堂　古屋液池邊古鐘依律編周廻十二¶
月隱現幾千年詎曰音歸正還教闕補前(古鐘十一得/自江西臨江)¶
(廷臣辨識以為周器補成十二懸於此堂並詳加考正/定以古鎛鐘即係律鐘勅樂部嗣後用樂各按十二月)¶
(律吕悉以律鐘/起調以恊雅音)無能致率舞祇合此髙懸¶
乾隆二十九年¶
<pb:KR2k0036_WYG_022-15b>¶
御製韻古堂詩　鎛鐘特磬均依古所為(去/聲)西江古器¶
呈遂使笙簧無舛律乃知天地有元聲溪堂在簴常含¶
韻春祭聆章正叶平(本朝中和樂/皆以平為章)鄒孟設如誦服服放¶
勲益切勉行行¶
乾隆三十八年¶
御製韻古堂詩　鎛鐘因以獲西江易額溪堂貯六雙¶
(向因江西臨江得古鎛鐘嘗釐定宫懸聲振之節仿鑄/入樂並製特磬用章條理其古鐘闕一者兼為補完十)¶
(二貯之堂内/而額今名)居易華原吟樂府匪今伊昔古聲厖¶
<pb:KR2k0036_WYG_022-16a>¶
乾隆三十九年¶
御製題韻古堂　西江古器列南臺(瀛臺又謂/之南臺)有暇於¶
斯每一來考羽量宫遜未矣闗雎麟趾緬悠哉春音正¶
叶和而盎氷鑑猶呈朗以皚禮樂周官因可溯其間揖¶
讓那能陪¶
乾隆四十二年¶
御製韻古堂詩　堂以貯古鐘因之名韻古問鐘何由¶
來出自西江土(己夘冬臨江得古鐘十一辨其為鎛鐘/命鑄以補足之弆此堂中因名之曰韻)¶
<pb:KR2k0036_WYG_022-16b>¶
(古詳見昔/所作記)剥蝕嵗月深無復辨徴羽偶存中郎思𡵯兵¶
猶可覩復古不易哉欲言意先憮¶
　　(臣/)等謹按¶
韻古堂¶
御製詩謹繹有闗紀述事實者恭載卷内餘不備錄¶
韻古堂左側有垣門門東為流杯亭(宫國朝/  史)¶
　　(臣/)等謹按垣門石刻¶
聖祖仁皇帝御書流杯亭額曰曲澗浮花¶
<pb:KR2k0036_WYG_022-17a>¶
皇上御書額曰流水音聨曰積素墜枝全作雨懸流落¶
　　澗半成氷¶
御製過曲澗花香遊流杯亭日知閣諸勝詩　西苑曠¶
且奥肇自明代作瓊華萬玉堆太液千夫鑿平地起蓬¶
瀛城市而林壑松篁幾百年參天秀崕㟧秋深鴻雁鳴¶
春暖桃李灼肅廟求神仙林亭更開拓方士朝扶鸞虚¶
皇夜飛鶴丞相冠蓮花將軍赤符縛鷄犬倐己昇殿宇¶
還如昨盛朝建邦畿舊制因城郭何獨廢西苑姑亦存¶
<pb:KR2k0036_WYG_022-17b>¶
其略髙居非昔比偶幸行宫若雍正二年夏承¶
恩開講幕避暑供逰息勝迹頻探索湛湛芳草青潑潑¶
遊魚躍葱葱梧桐枝爛爛蓮花萼或宴水雲榭佳景開¶
芳酌或賦迎薫亭妙句隨興落師友得從容昆弟善笑¶
謔是秋獵塞北竒峯峭天削回思此間山宛似日出爝¶
因縁不復至撫景懐佳約時過玉蝀橋波光含漠漠烟¶
際辨樓臺松竹紛竽籥彈指十年間何異風鳴鐸前日¶
重來遊未能窮其樂遥矚淑清院凍岸不可泊今朝好¶
<pb:KR2k0036_WYG_022-18a>¶
風景遲日中天爚歩自瀛臺橋&KR0191;氷行蹻蹻乾蘆尋曲¶
徑虚殿開金鑰穿雲洞户深𡵯石川梁迮乃知洞裏天¶
自與尋常各冬深景寂寞翠剰琅玕籜閒坐流杯亭更¶
登日知閣會心濠濮間呼朋嗒然噱其北乃假山巉巖¶
何磊硌攀縁徑絶處深澗戯騰踔時我徑過之我童猶¶
畏却其上挂瀑布結搆儼廬霍飛沫雜氷流玉牙排齗¶
㗁其池乃不凍疑有馮夷託當年觀魚亭塵土生珠箔¶
歸鞍適然返聊爾何住著我聞山水縁好者不為惡何¶
<pb:KR2k0036_WYG_022-18b>¶
必買山錢㡳須蠟芒屩前居水中萍兹遊林裏雀異日¶
得清暇還教度略彴¶
　　(臣/)等謹按¶
御製過曲澗花香逰流杯亭日知閣諸勝詩載於樂善¶
　　堂集今恭錄卷内¶
乾隆九年¶
御製題瀛臺流杯亭　慿欄俯碧流佳景喜相酬素色¶
因心淨清音與耳謀仙人捧醇酎春鳥弄箜&KR1283;惡㫖思¶
<pb:KR2k0036_WYG_022-19a>¶
前戒盈科悟進修¶
　　(臣/)等謹按流杯亭¶
御製詩恭載首見之篇餘不備錄¶
流杯亭北為¶
素尚齋(宫國朝/  史)¶
　　(臣/)等謹按¶
素尚齋聨曰花香鳥語無邊樂近景遐觀取次拈又曰¶
　　晝永花香醺似醉雨收天色碧如藍¶
<pb:KR2k0036_WYG_022-19b>¶
乾隆二十一年¶
御製素尚齋詩　瀛臺金碧輝淑清泉石邃泉石大家¶
四金碧將軍二畫品有定評奚煩重致議所以臨西苑¶
淑清必一至倚巖架樸斵古樹圍蓊萃迸水流不氷詭¶
峯飛欲墜齋名取山莊(避暑山莊有此/名昔曾留詠)敬識¶
聖人意崇情返樸真澆習防浮偽兩言契葛亮六䇿懐¶
賈誼用當座右銘浴徳期純粹¶
乾隆二十四年¶
<pb:KR2k0036_WYG_022-20a>¶
御製素尚齋詩　樸斵冠(去/聲)峥嶸雲窓幽且明琴書無¶
不備几研有餘清春夏秋冬景飛潛動植情於斯設絜¶
矩吾獨取匡衡(匡衡有云治天下/者審所尚而已)¶
乾隆二十五年¶
御製素尚齋小憩詩　臚傳蕆鴻儀夏凊詢¶
慈履於焉返御園更衣取便邇黼芾入山林笑未能免¶
矣雨後峭蒨佳石激聲更美書堂棲嶔嵜素尚宗¶
堯㫖西苑及仙莊何必分彼此(避暑山莊内亦冇此齋/名    皇祖御題也)¶
<pb:KR2k0036_WYG_022-20b>¶
怡神既逺塵得句亦戒綺士習與文風斯之繫深企¶
乾隆三十九年¶
御製素尚齋詩　曲徑稱歩延樸齋足興遣素尚我所¶
名山莊實數典(避暑山莊中素尚齋/    皇祖所題額也)塞外彼致易苑中¶
斯逢鮮趯臺金碧輝勝朝遺蹟辨欲問録春明二者孰¶
為善¶
　　(臣/)等謹按¶
素尚齋¶
<pb:KR2k0036_WYG_022-21a>¶
御製詩謹繹有闗紀述事實者恭載卷内餘不備錄¶
素尚齋西有室曰得静便向南室曰賞修竹廊曰響雪¶
(宫國朝/  史)¶
　　(臣/)等謹按得静便額為¶
皇上御書聨曰境詣幽惟却藻繢水澄波處飬天真齋¶
　　東疊石上鐫¶
御書曰紫雲曰功奪造化賞修竹額為¶
聖祖御書左右廊之北¶
<pb:KR2k0036_WYG_022-21b>¶
皇上御書額曰響雪聨曰庭竹張真畫階泉滴暗琴¶
乾隆二十三年¶
御製響雪廊詩　曲廊曼接千尺雪淅淅常聞響碎霙¶
體物既堪方静色忘懐雅合晤清聲¶
乾隆二十七年¶
御製賦得賞修竹詩　淑清勝以竹題額眄¶
堯年个个琳琅列聲聲角徴懸四時皆入賞千&KR0341;祗虛¶
傳䕶徑數竿足畫窓一㡧便古今常有契風月總無邊¶
<pb:KR2k0036_WYG_022-22a>¶
元凱如堪擬吾方意渇賢¶
　　(臣/)等謹按響雪廊賞修竹¶
御製詩皆恭載首見之篇餘不備錄¶
響雪廊東南室曰千尺雪(宫國朝/  史)¶
　　(臣/)等謹按千尺雪額為¶
皇上御書室左右門額曰凝華曰流靄聨曰書遇會心¶
　　皆可讀泉能蠲慮劇堪聴並¶
御書¶
<pb:KR2k0036_WYG_022-22b>¶
乾隆十八年¶
御製千尺雪詩　呉下寒山愛佳名熱河田盤率倣作¶
松濤泉&KR0284;或仿彿路遥豈得常慿託咫尺西苑傳春明¶
結搆頗具林間樂四百餘年樹石古峭蒨信佳究穿鑿¶
我書三字題簷端亦有雪花拂簷落揣稱終疑未恰當¶
雪後今來一斟酌人之稱也徒彼哉天之然兮誰此若¶
乾隆十九年¶
御製千尺雪詩　借問真佳處端惟心暢時瀑聲新雨¶
<pb:KR2k0036_WYG_022-23a>¶
壯夏日小年遲茗椀原堪瀹縑圖偶慢披神遊三即一¶
(千尺雪昉於呉中西苑田盤熱河皆有之各為之圖四/圖合貯一函分藏其所每至一處展圖即得其三故云)¶
區别亦奚為¶
乾隆二十一年¶
御製千尺雪詩　新年行樂小蓬瀛泉石天然愛淑清¶
(院/名)水閣向稱千尺雪春朝喜植六花霙迷離上下噴珠¶
玉應答琤琮奏管笙遲却寒山素梅約長官防誤恤民¶
情(前已降㫖今春南廵因去秋呉中偏/災命有司賑恤為急特緩省方之期)¶
<pb:KR2k0036_WYG_022-23b>¶
乾隆三十六年¶
御製千尺雪詩　玉泉流出注長河迸石引來太液波¶
(地當液池之南梵牐引池水由石罅出跳珠懸/瀑溯玉泉來脈自長河分滙西苑凡二十餘里)便是呉¶
中果千尺較兹源逺遜猶多　飛流&KR2428;濈激嶙峋小閣三¶
間對水濵篾鼎茗甌俱恰當突終不是味閒人¶
乾隆三十八年¶
御製千尺雪詩　臨泉亭子又新春輞水淪漣氷底循¶
千尺原來出假藉積成盈尺喜誠真　四圗展一却含¶
<pb:KR2k0036_WYG_022-24a>¶
三(寒山避暑山莊静寄山莊與此淑清院四處各/貯千尺雪圖每一處兼備其四積年題咏相續)寶塔¶
華嚴類合龕即目今朝生别會孰真孰假箇中參¶
乾隆四十一年¶
御製千尺雪詩　廽廊下轉接溪齋面對飛流落磵涯¶
想像寒山聴雪閣春音春物總相諧　千尺雪雖假藉¶
名較真雪却有餘聲設非真者仍堆積(嵗内瑞雪屢霑/兹新正二日又)¶
(逢優沛五出/實兆農祥)假亦倩誰作證明¶
　　(臣/)等謹按千尺雪¶
<pb:KR2k0036_WYG_022-24b>¶
御製詩謹繹有闗紀述事實者恭載卷内餘不備錄¶
千尺雪又東為魚樂亭(宫國朝/  史)¶
　　(臣/)等謹按魚樂亭中横石恭刋¶
御書曰箇中自有玉壺氷¶
乾隆二十四年¶
御製魚樂亭詩　禽去絶駭驚漲生任潜躍豈必藉濠¶
梁今來識魚樂¶
　　(臣/)等謹按魚樂亭¶
<pb:KR2k0036_WYG_022-25a>¶
御製詩恭載首見之篇餘不備録¶
　¶
　¶
　¶
　¶
　¶
　¶
　¶
<pb:KR2k0036_WYG_022-25b>¶
　¶
　¶
　¶
　¶
　¶
　¶
　¶
欽定日下舊聞考卷二十二¶
